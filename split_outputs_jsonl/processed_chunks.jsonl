{"page_content": "永乐大典卷之二千二百六十八【六模】", "metadata": {"source": "./data_simplified.txt"}}
{"page_content": "湖", "metadata": {"source": "./data_simplified.txt"}}
{"page_content": "巢湖", "metadata": {"source": "./data_simplified.txt"}}
{"page_content": "《合肥志》", "metadata": {"source": "./data_simplified.txt"}}
{"page_content": "在合肥县东南六十里。亦名焦湖。汉明帝十一年。漅湖出黄金。庐江太守以献。漅。音勦或曰勦湖。俗讹为焦湖。以其在巢县。亦曰巢湖。周围四百里。港（汊）大小三百六十。占合肥。舒城。巢县。庐江。四邑之境。", "metadata": {"source": "./data_simplified.txt"}}
{"page_content": "郡国志云。昔有巫言居巢县门石龟。口出血。当陷为湖。未几有人以猪血戯涂。巫惊走。果陷茹。", "metadata": {"source": "./data_simplified.txt"}}
{"page_content": "《孝标庙记》云。昔有老姥。常行仁义。遇两生。告以地当没为湖。视东城门有血。登山勿顾。已而。果然。", "metadata": {"source": "./data_simplified.txt"}}
{"page_content": "《历阳志》。载𣻕湖。亦有遇两生。及血涂石龟。陷没为湖之事。大率相类。未知孰是。", "metadata": {"source": "./data_simplified.txt"}}
{"page_content": "又《德济庙记》云。当汉末魏初之日。吴强蜀霸之年。遇圣者于华门。泄神机于语次。其后果见巢城陷为湖水。世俗因之曰。地陷为湖。乃吾赤乌年。不知漅湖出黄金。已见汉水平之时。此庙记之妄也。", "metadata": {"source": "./data_simplified.txt"}}
{"page_content": "今湖濡须口。会棚江水春注于湖。秋委于江。控关阨隄。连陂凑泽緜数百里。", "metadata": {"source": "./data_simplified.txt"}}
{"page_content": "《无为志》云。昔臧霸攻孙权入湖破居巢。孙权自湖向合肥新城。古巢湖北合肥河。魏窥吴则循涡入淮。自淮入肥趋湖。吴挠魏亦由此。厥后肥河堙塞。不复通湖。此古今之异势也。", "metadata": {"source": "./data_simplified.txt"}}
{"page_content": "旧志云。自今而观。肥水通淮。而肥河之水自鸡鸣山。因形势高仰。即有分（派）北流之异。不可通淮明矣。傥非陵谷迁变。则必《无为志》误以肥水为志误以肥水为肥河耳。", "metadata": {"source": "./data_simplified.txt"}}
{"page_content": "《南北攷守》。类攻序云。古巢湖北流合于肥河。今湮矣。吴魏舟师之所由。既不可见。是川陆之不常。未易以今语也。", "metadata": {"source": "./data_simplified.txt"}}
{"page_content": "湖有圣姥中庙。居湖之北。属无为军。", "metadata": {"source": "./data_simplified.txt"}}
{"page_content": "肥河。今湮矣。吴魏舟师之所由。既不可见。是川陆之不常。未易以今语也。", "metadata": {"source": "./data_simplified.txt"}}
{"page_content": "湖有圣姥中庙。居湖之北。属无为军巢县。宋元丰元年。赐德济为额。封善利夫人。绍兴二年。加灵显。五年。封灵应妃。十一年。增助顺。三十二年。增孚显。淳熙十一年。又加昭惠。曰。孚显灵应助顺照惠妃。云今本县（派）河湖西口皆有行宫。", "metadata": {"source": "./data_simplified.txt"}}
{"page_content": "湖在县东南六十里。巢或作焦。或作勦。子小切。", "metadata": {"source": "./data_simplified.txt"}}
{"page_content": "《吴志》云。郑宝在巢湖。拥众万人江。九江人多依之。即此湖也。", "metadata": {"source": "./data_simplified.txt"}}
{"page_content": "吴魏相攻。孙权以箭重廽（回）舟。亦此湖也。", "metadata": {"source": "./data_simplified.txt"}}
{"page_content": "《濡须志》合肥志。因此为非陵谷变迁。则《无为志》误以肥水为肥河。谓肥水可通淮也。二者必有一焉。窃尝深攷其故。似惑于《南北攻守》。类攷吴魏舟师之说。故见其不通。若舍舟而陆。固无所限隔也。", "metadata": {"source": "./data_simplified.txt"}}
{"page_content": "大率此地在三国六朝时。既有南北之分。则湖居其中。自是要害。如诸葛恪于东关作大隄遏巢湖。萧衍频。断东关。欲令。巢湖泛溢以灌淮南诸戍是已。今湖跨两郡事同一家。姥山岿然可以堡聚。可以种植。流民环而居者。可当一大县。虏哨频年窥伺。至折屋为筏。或掠民舟。欲登其上。卒不可得。此当为淮右第一天险也。", "metadata": {"source": "./data_simplified.txt"}}
{"page_content": "上有圣姥中庙。旧在湖北。今移建山上。语在本条。港（汊）之属本军者。旧志所书曰柘臯河。绍兴十一年。刘锜遇金人于此夹河。而军史书曰石梁河。河通巢湖。阔二丈余。时大雨暴涨。虏断桥。自固列营。柘臯锜令。军士曳薪戍桥。遣甲军径渡。会杨沂中等。俱至。自上流涉浅率众鏖战。金人大败。退屯紫金山。", "metadata": {"source": "./data_simplified.txt"}}
{"page_content": "金河自北十里。又析为二。西入柘臯。北入木陂。住坑河。黑像河。筭陂河。大步河。姥乌河。凤林河。桐阳河。白露河。高林河。马尾河。芦溪河。石次河。木陂河。花塘河。石牌河。仙女港。紫薇港。练成港。夫子港。曾。未得十之一二。今亦不能尽书也。", "metadata": {"source": "./data_simplified.txt"}}
{"page_content": "《郡县志》巢湖。在庐江县北三十五里。", "metadata": {"source": "./data_simplified.txt"}}
{"page_content": "刘澄之《豫州记》曰城父县。有巢湖。湖周五里。湖中有三山。湖南有四鼎山。", "metadata": {"source": "./data_simplified.txt"}}
{"page_content": "《战国策》曰。秦与荆战。大破之。取洞庭五渚。", "metadata": {"source": "./data_simplified.txt"}}
{"page_content": "《续后汉书》诸葛亮。传。亮出兵击魏。上言谓曹操。五攻昌霸。不下四越巢湖。不成。", "metadata": {"source": "./data_simplified.txt"}}
{"page_content": "《续后汉书》诸葛亮。传。亮出兵击魏。上言谓曹操。五攻昌霸。不下四越巢湖。不成。", "metadata": {"source": "./data_simplified.txt"}}
{"page_content": "《青琐高议》大姆记。因食龙肉陷巢湖。究地理志。巢湖。古巢州也。或改为巢邑。一日江水暴泛。城几。没。水复故道。城沟有巨鱼长数丈。血金鳞。电目赭尾。因卧浅水。倾郡人观焉。后三日鱼乃死。郡人脔其肉。以归渔者货于市。合郡人皆食之。有渔者与姆同里巷。以肉数斤遗姆。姆不食悬于门。一日有老叟霜鬓雪须。行步语言甚异。询姆曰。人皆食鱼之肉。尔独不食悬之。何也。姆曰。我闻鱼之数百斤者。皆异物也。今此鱼万斤。我恐是龙焉。故不敢食。叟曰。此乃吾子之肉也。尔独不食。吾厚报尔。吾又知尔善能拯救贫苦。若东寺门石龟。目赤。此城当陷。尔时徃候之。若然。尔当急去无留也。叟乃去。姆日日徃视。有稚子讶姆。姆以实告。稚子欺之。乃以朱传龟目。姆见急出城。俄有小青衣童子曰。吾龙之幼子。引姆升山。面视全城陷落于惊波。鱼龙出没。大姆庙𬯎然存于湖侧。迄今渔者不敢钓于水。萧鼓不敢作于舟。或天时晴明。尚闻水下歌呼卖物之声。秋高水落。潦静湖浅。则屋宇堦砌尚隐见焉。居龙庙侧。皆龙氏之族。他不可居。一何异哉。", "metadata": {"source": "./data_simplified.txt"}}
{"page_content": "《大姆续记》\n治平年间。有辖舟王潜济湖。潜方半醉调小管自娱。时湖平风细清。调愈高闻于数里。他舟皆至岸。惟潜舟泛泛湖中。不能及焉。潜惧舍管。与举舟人望庙拜祷谢过。他舟亦潜祷焉。舟方抵岸。不月。妻死。潜被罪流远方。", "metadata": {"source": "./data_simplified.txt"}}
{"page_content": "谚云。过湖三升米。不然五石粟。意为善人君子。仗忠信仁义。则神佑以清风。一日可济。苟有欺于人心。或负于神。则顺风莫可得。舟舣岸。数日亦不可知。此五石米之意也。", "metadata": {"source": "./data_simplified.txt"}}
{"page_content": "㐫人之言云。子若作盗去无徃巢湖。徃兹。盖神之明正。不容盗贼践其境也。迄今虽鼠窃狗偷。不敢游遁于湖焉。", "metadata": {"source": "./data_simplified.txt"}}
{"page_content": "姜尧章诗 满江红词叙 冬夜别石湖。归吴兴。雪后过垂虹尝赋诗云。笠泽茫茫雁影微，玉峰重叠护云衣。长桥寂寞春寒夜，只有诗人一舸归。", "metadata": {"source": "./data_simplified.txt"}}
{"page_content": "后年冬。复俞商卿。张平甫。铦朴翁。自封禺载。诣梁溪。道经吴松江。山寒天㢠。云浪四合。中夕相呼。步垂虹。星斗下垂错杂。大渔翔吹凛凛。卮酒不能支。朴翁以衾自缠，犹相与行吟。因赋此阕。满江红旧词用仄韵。多不协律。如末句云。无心朴三字。歌者将心字融入去声。方谐音律。", "metadata": {"source": "./data_simplified.txt"}}
{"page_content": "余欲以平韵为之，久不能成。因泛舟巢湖。闻远岸萧皷声。问之。舟师云。居人为此湖神姥寿也。余因祝曰。得一席快风。至居巢。当以平韵满江红为送神曲。言迄风与笔俱𩧫。顷刻而成。末句云。闻珮环。则协律矣。书以绿牋。沉于白浪。峕（时）辛未正月晦也。", "metadata": {"source": "./data_simplified.txt"}}
{"page_content": "是岁六月。复过祠下。目刻之柱间。有客来自居巢云。土人祠姆。輙能歌此词。按曹操至濡须口。孙权遗操书。春水方生。公宜远去。操曰。孙权不欺。乃撤军还濡须口东关相近。江湖之水所出入。余意春水方生。必有司之者。故归其功于姥云。", "metadata": {"source": "./data_simplified.txt"}}
{"page_content": "《宋本至治集》维延祐元年岁次甲申。十月辛巳朔。越十又四日甲午。宋某谨齐心修辞。致祷于巢湖之神。巢古名区。厥闻昭显。芮命桑女。著方册可稽。神有觉（㡬）。先违。难独存。实主湖以食民。尸祝惟旧。舟之溯沿。必听神命。与其行则风波顺恬。舟师消摇。中贯横出。不疾而速。百里或一饷。方命自用。则雷激风惊。鲛龙出没。人危震挠。投足无所。嗷嘑仓黄将性命是割。故凡至祠下。树橛株驹𫄠舟。持牲醴入拜。惟神进退。不得命则退俟。或四三日。或旬时。或月生明。以至弦。至望。至亏。至终魄。终不敢去。", "metadata": {"source": "./data_simplified.txt"}}
{"page_content": "某以九月癸酉出汴。将旋义陵。道寿春合肥至祠下。目湖灏溔。熟神灵威罔测。恂栗毛寒。又贫不克实俎豆垒尊以荐。思一言徼福于神。若唐韩愈祷（衡）山齐者。则愈厥问学。厥德。厥为。皆可质鬼神彻显幽。而某繇顶以踵自肤腠底骨求肖愈者。将自献诸神。无尺寸。无厘豪。独穷于世者。视愈为过。不获已。敢概列某之穷渎神听。用求神矝。某厥生不辰。零丁酸恓。世弃弗收。人望见輙去。虽当极亲以比。者。亦情恝然不接。糊厥口四方靡所止。一自念则热中燥烦。匪世敢怼。匪当亲且比。者敢怼。实以离左搆拙自怼。今兹挈载者粟十又五升。杂芦菔难共一器槖。镪计贯不百。去侨居犹三千。", "metadata": {"source": "./data_simplified.txt"}}
{"page_content": "当亲且比。者敢怼。实以离左搆拙自怼。今兹挈载者粟十又五升。杂芦菔难共一器槖。镪计贯不百。去侨居犹三千四百里赢。日百里。则月复四日达。惟是一切旦夕粥舟之佣悉取诸是。苟神即赐命不少延。则厥储给不给。我尚罔敢知。或宿留弗获遄去。使䏎削肉朘。饿踬于途。可今日翌日迟。神盍怜之。且洞庭之漭滉淼与神境壤埒。乡再徃。幸以无事。殆厥神亦将矝某穷。左右之也。惟神暨湘君。同禀坤质。繇人以神。于众人宜有母道。母主爱主静。敢望戢神之威。弘母之道。矜某之穷。俾行不尼。则某直人弃。固神不弃。固神不弃。我小人尚式自慰。否则踣于。惟以彰威之虣。爱之啬。弗静弗矜。亏母之道。其于神亦匪有攸益。如恶。其声。尚鉴于兹。敢告。", "metadata": {"source": "./data_simplified.txt"}}
{"page_content": "《过巢湖诗》\n世人贪利复贪荣，来向湖边始至诚。男子登舟与登陆，把心何不一般行。", "metadata": {"source": "./data_simplified.txt"}}
{"page_content": "《罗隐诗》\n《巢湖》\n登临古庙一神仙，绣帽花容色俨然。为逐朝云来此地，因随暮雨不归天。眉分新月湖中鉴，香散余风竹上烟。借问邑人沉水事，已经秦汉几千年。", "metadata": {"source": "./data_simplified.txt"}}
{"page_content": "《合肥志》\n重云迷日月，异县失西东。苦畏连天水，何须竟夕风。微明分白鸟，摇落望青枫。久客嗟留滞，吾生事事同。\n四月风犹北，湖边气似秋。天时如反置，吾道信淹留。望远还吹帽，增寒更拥裘。无由开百日，冥晦使人愁。", "metadata": {"source": "./data_simplified.txt"}}
{"page_content": "《宋刘攽诗》\n天与水相通，舟行去不穷。无人能缩地，何术可分风。宿雾凝深黑，朝曦浴嫩红。四山千里远，晴晦已难同。", "metadata": {"source": "./data_simplified.txt"}}
{"page_content": "《元马易之金䑓藁》", "metadata": {"source": "./data_simplified.txt"}}
{"page_content": "《巢湖述怀寄四明张子益》\n忆昔移家东海上，万斛龙骧跨鲸浪。三神宫阙渺何许，弱水茫茫空怅望。前年去作燕山游，羸骖短褐风飕飕。昭王䑓前月似水，荆卿驿畔天如秋。病骨苦寒情苦倦，南下黄河疾如箭。清晨双橹发吕梁，黄昏已泊桃源县。生来每叹蜀道难，去年我亦登苍山。冯公岭头日不到，肩舆履雪梯孱颜。仆夫缘崖如冻螘，下𫖯镏山深涧底。人家半出松树顶，白云却在山腰起。今年四月江西归，小姑正对彭郎矶。三更挂颿海门过，一川草树浮晴晖。我生胡为自役役，孟浪江湖竟何益。清霜镜底萦鬓丝，坐对篝镫空叹息。愁来欎欎不可当，结交赖有张家郎。临风同歌紫芝曲，扫石大醉黄金觞。我家南阳天万里，十年不归似江水。秋来忽作故乡思，褁劒囊衣度杨子。玩鞭亭下江萦纡，淮山楚树青扶疏。一帆西风出巢县，眼明堕此清水壶。湖水漫漫接天杪，天低更觉青山小。倦飞沙鸟戛渔艇，倒景芙蓉涵碧藻。凉波不动舟如飞，棹歌窅窅声相随。江东云树转头失，淮西山水尤青奇。故人江南不可见，千里相思情眷恋。门外梅花知未发，屋头柿叶题应偏。期君不来争奈何，青天落日摇苍波。明年归来贺山下，与君共读巢湖歌。", "metadata": {"source": "./data_simplified.txt"}}
{"page_content": "易之诗中。所历之所未至者巢湖耳。易之有此清雄峻拔之句。余无一语者。人各有能有不能也。太常博士危素书。", "metadata": {"source": "./data_simplified.txt"}}
{"page_content": "释戒珠 《送吴九皋归巢湖三绝》\n严君为政冠庐陵，玉鉴氷壶照眼明。\n曾见龙飞九天上，至今犹忆凤凰鸣。\n离亭把酒唱骊驹，杨柳飞花莺乱呼。\n（船）放彭郎湾荻港，帆开杨子转巢湖。\n双亲白发正垂垂，五色衣成舞袖低。\n却笑人间老莱子，上堂便作小儿啼。", "metadata": {"source": "./data_simplified.txt"}}
{"page_content": "焦湖\n即巢湖见上", "metadata": {"source": "./data_simplified.txt"}}
{"page_content": "《小说蒙求》 张崇帅庐。贪污不法。尝入觐。庐人曰。愿渠伊不复来。崇归闻其语。乃计口徴渠伊钱。明年再入觐。盛传其罢。人不敢明言。以崇多须相见。皆捋须\n相庆。崇归又徴捋须钱。有伶人假为死者。有谴当为水族。阴府判曰。赐焦湖三百里一任。作。崇大慙。", "metadata": {"source": "./data_simplified.txt"}}
{"page_content": "《元隐显翁诗》 《庐州路过焦湖》\n客程风借别，拂晓转烟蓬。浪衮鳌头白，日生龟眼红。云生迷断续，宇宙入溟蒙。身世无穷事，渔歌欵乃中。", "metadata": {"source": "./data_simplified.txt"}}
{"page_content": "方湖", "metadata": {"source": "./data_simplified.txt"}}
{"page_content": "《江州志》\n州境大川磨盘。又东至烽山过方湖。", "metadata": {"source": "./data_simplified.txt"}}
{"page_content": "《清源志》\n在晋江县。方圎二百八十丈。深四丈。灌田七十余石。", "metadata": {"source": "./data_simplified.txt"}}
{"page_content": "《王子年拾遗记》\n贠峤山。一名环丘。上有方湖。周廻千里。", "metadata": {"source": "./data_simplified.txt"}}
{"page_content": "《王子年拾遗记》\n贠峤山。一名环丘。上有方湖。周廻千里。\n多大鹊。高一丈。衔不周之粟。粟穗高三丈。粒皎如玉。鹊衔粟飞于中国。故世俗间往往有之。其粟食之历月不饥。故《吕氏春秋》云。粟之美者。有不周之粟焉。东有云石。广五百里。驳骆如锦。扣之片片则蓊然云出。有木名猗桑。煎椹以为蜜。有水蚕长七寸。黑色。有角有鳞。以霜雪覆之。然后作茧。长一尺。其色五彩。织为文锦。入水不濡。以之投火经宿不燎。唐尧之世。海人献之。尧以为黻。", "metadata": {"source": "./data_simplified.txt"}}
{"page_content": "《宋文同丹渊集》\n《方湖诗》\n风交蒲苇乱，烟断凫䳱飞。\n日暮一笛起，扁舟垂钓归。", "metadata": {"source": "./data_simplified.txt"}}
{"page_content": "《孟夏泛方湖得同字诗一首》\n长笛横吹露满空，柂行浑不辨西东。\n岸回初见遥峰出，浦尽新疏别港通。\n月照鹭身明石畔，风翔萤影没荷中。\n书生此乐关时命，叹息无因夜夜同。", "metadata": {"source": "./data_simplified.txt"}}
{"page_content": "《次方寺丞方湖韵》\n晚来告语到茅椽，太华诗翁约泛莲。\n况有邹枚同预燕，可能李郭独如仙。\n帝犹给我还山俸，天不需人买月钱。\n挥手闯门冠盖客，急归勿搅瓮间眠。", "metadata": {"source": "./data_simplified.txt"}}
{"page_content": "《中兴江湖集》\n刘潜夫泛舟方湖 得南子\n湖波经雨绿如蓝，小艇闲携客二三。\n坠絮飐萍生细浪，惊鱼避鹭没深潭。\n入荷似隔傍无岸，穿石方知上有岩。\n却凭朱楼同望海，一规寒玉帖西南。", "metadata": {"source": "./data_simplified.txt"}}
{"page_content": "入荷似隔傍无岸，穿石方知上有岩。\n却凭朱楼同望海，一规寒玉帖西南。", "metadata": {"source": "./data_simplified.txt"}}
{"page_content": "冯太师诗\n方湖\n蒲柳春阴重，禽鱼晚景多。\n轻舟乗酒去，明月扣舷歌。", "metadata": {"source": "./data_simplified.txt"}}
{"page_content": "释圆悟枯崖扌商藁\n赵河源会方湖分得云字\n秪与女垣隔，便能逃市纷。\n树声寒似雨，湖气蔼于云。\n萤湿荷边没，蛩幽石罅间。\n茅庵多负宿，吟到夜将分。", "metadata": {"source": "./data_simplified.txt"}}
{"page_content": "蠡湖\n苏州志\n在州东南十五里。与平江长洲吴县分界即今太伯卿之漕湖也。寰宇记云。范蠡伐吴开造蠡湖。自后太伯渎。谓之孟渎。蠡湖。谓之孟湖。按今漕湖在太伯乡。当州之东南去州五十余里。东西十二里。南北六里。其地率皆占长洲之境。边湖之旁仅得一二里为无锡之界。湖水溯流而西。与太伯渎接贯景云。垂庆。梅李。太伯。四乡。而出于运河。至今梅李太伯界口有河。名蠡。尖口距湖三十里。平江城东徐门数里。外亦有蠡口。去湖十余里。今谓之漕湖。实古之蠡湖也。而郡志谓与苏州吴县分界者。盖唐以前未县长洲。其地皆吴县之境而隶于苏。至唐始分置长洲县。故后人袭旧之文不变其实。然谓之漕湖。则不知自伐始。其湖之浸皆长洲之利。无锡独得其一区耳。", "metadata": {"source": "./data_simplified.txt"}}
{"page_content": "郡县志\n蠡湖。在县东水路一百七十里。周廻三百里。", "metadata": {"source": "./data_simplified.txt"}}
{"page_content": "武陵图经郡县志\n蠡湖。在县东水路一百七十里。周廻三百里。\n武陵图经\n湖在龙阳县。即赤鼻湖也。周三百里。与沅江分界。一曰赤沙湖。古人诗。赤沙湖北鹰不到。老杜殿脚揷入赤沙湖是也。唐天宝六载改名。", "metadata": {"source": "./data_simplified.txt"}}
{"page_content": "有建绍间钱塘周尹潜。淳熙中湖南漕吴镒仲权有诗\n朝离青草渡。夜止赤沙湖。万顷天堑。它年阅地图。身危巢幙燕。心甚听水孤。行李斯须异。谁能似贾湖。\n右尹潜诗\n风香略略芷蘅幽。波影摇摇藻荇柔。楚些知名尽君子。国风相识况诗流。星河倒影空如水。苹蓼摇秋天自风。河伯明珠如此粲。鄂君翠被与谁同。\n畦瀛不复许尘黄。俯镜其如我鬓苍。直上凌颢气。遥瞻青草浴朝旸。江湖十策经纶閟。日月九歌忠愤长。客子欲收怀古泪。湘妃瑶瑟与高张。\n右镒诗。", "metadata": {"source": "./data_simplified.txt"}}
{"page_content": "鰔湖\n安庆府志 湖在舒州宿松县。西南八十里。湖水甚阔。中有鰔鱼甚大。", "metadata": {"source": "./data_simplified.txt"}}
{"page_content": "蜡湖\n元一统志 按郡国志。浦县此湖。随潮之盈缩。", "metadata": {"source": "./data_simplified.txt"}}
{"page_content": "蜜湖\n安福志 湖在县东十五里。溉田一千余亩。旧尝租佃。水利遂不足以给。绍兴经界官始不许。民甚便之。舆地志云。湖中有丝蒪鲫鱼。为时所重。并有石窟容百人㘴。其鱼味甘如蜜。因此为名。", "metadata": {"source": "./data_simplified.txt"}}
{"page_content": "嶅湖嶅湖\n惠州循阳志 其湖在惠州西北。周廻数里。龙潭之水注焉。湖东寘木凾引水灌城池。湖西凿石渠出水荫田畴。民间济用甚浩。湖北建广福寺。湖中起水心阁。荷香柳色一郡奇观。湖东之堤曰苏堤。盖子由所筑也。", "metadata": {"source": "./data_simplified.txt"}}
{"page_content": "宋赵鹜诗 晓过嶅湖\n十顷嶅湖枕郡城，荷花满眼客为惊。\n如何二十年前种，一遇春风尽发生。\n风送清香晓载涂，天机云锦烂前铺。\n明年五月来湖上，秪见荷花不见湖。\n不见功夫到处栽，参差红白自然开。\n澄澄秋水琉璃国，万朶芙蕖拥宝台。", "metadata": {"source": "./data_simplified.txt"}}
{"page_content": "畬湖\n郡县志 湖在常德府龙阳县。西南三十里。", "metadata": {"source": "./data_simplified.txt"}}
{"page_content": "磁湖\n寿昌乗 在武昌府郡。东七十一里。周二十里。按湖在西塞山下。水经注。黄石矶。亦名石茨圻。则磁当作茨。\n舆地纪胜 在大冶县。东坡谓其湖边之石。皆类磁石。而多产菖蒲。故后人名曰磁湖。\n舆地广记又说亦同兴国军。", "metadata": {"source": "./data_simplified.txt"}}
{"page_content": "苏颖滨集 舟次磁湖。以风浪留二日不得进。子瞻以诗见寄。作二篇答之。前篇自赋。后篇次韵。\n慙愧江淮南北风，扁舟千里得相从。\n黄州不到六十里，白浪俄生百万重。\n自笑一生浑类此，可怜万事不由侬。\n夜深魂梦先飞去，风雨对床闻晓钟。\n西归犹未有菟裘，拟就南迁买一丘。\n舟楫自能通蜀道，林泉真入老黄州。\n鱼多钓户应容贯，酒熟隣翁便可留。", "metadata": {"source": "./data_simplified.txt"}}
{"page_content": "舟楫自能通蜀道，林泉真入老黄州。\n鱼多钓户应容贯，酒熟隣翁便可留。\n从此莫言身外事，功名毕竟不如休。\n时子瞻初泊磁湖", "metadata": {"source": "./data_simplified.txt"}}
{"page_content": "归舟不解洞庭㠶，舟上骚人雪满簪。\n小驻武昌江北岸，春风今夜泊江南。", "metadata": {"source": "./data_simplified.txt"}}
{"page_content": "岚湖\n饶州府志 在鄱阳县。", "metadata": {"source": "./data_simplified.txt"}}
{"page_content": "胥湖\n杭州志 湖在仁和县之东。旧经云。伍子胥亡入吴。至此击劔而歌。湖在胥歌村因名。今慈云寺。有唐兴建寺碑云。其地昔有凤巢于树。乃载于图书。伍相巡湖。固彰于板籍者。是也。", "metadata": {"source": "./data_simplified.txt"}}
{"page_content": "鼻湖\n长沙府志 湘阴县古罗志。鼻湖。在湘阴县南五十里。", "metadata": {"source": "./data_simplified.txt"}}
{"page_content": "俸湖\n长沙府志 在湘阴县。", "metadata": {"source": "./data_simplified.txt"}}
{"page_content": "笪湖\n金陵新志 其湖在城南六十里。周五里。溉田一十五顷。", "metadata": {"source": "./data_simplified.txt"}}
{"page_content": "图湖\n上虞县志 在县西南四十二里。", "metadata": {"source": "./data_simplified.txt"}}
{"page_content": "关湖\n绍兴志 在诸暨县北十五里。", "metadata": {"source": "./data_simplified.txt"}}
{"page_content": "坪湖\n抚州府志 在抚州府临川县。", "metadata": {"source": "./data_simplified.txt"}}
{"page_content": "酃湖\n元一统志 在（衡）州衡阳县东三十里。水经注云。湖中有洲。洲上民居。资给酿酒。其味甚醇美。谓之酃酒。岁常贡之。按祥符图经云。县东二十里有水深八尺绿色。阔二十里。冬夏不涸。晋武平吴。尝贡酃酒荐于太庙。又左思赋云。飞清觞而酌酃醁。即此。其湖水北流。小港屈曲三百里。会于耒水。", "metadata": {"source": "./data_simplified.txt"}}
{"page_content": "鄼湖\n永阳志 在全椒县西南三十里善政乡。源出三山尖破山口。道芦陂至鄼湖。自寨子涧入滁河。后魏志。临滁郡治葛城。领县曰鄼。今葛城隶清流。距此数十里。疑尝置县于此。", "metadata": {"source": "./data_simplified.txt"}}
{"page_content": "皖湖\n舆地纪胜 汉永平十一年。庐江皖侯国有湖。皖民儿钓于湖。见黄物数千百枚。即掇拾以归。其父惊曰。此黄金也。即俱驰徃。水中尚多。邻里共采得千余斤。言于太守奉献。具言得金状。", "metadata": {"source": "./data_simplified.txt"}}
{"page_content": "历湖\n秋浦新志 湖在东流县五里。出分水岭北。流二十八里。又二百四十步入大江。冬干近历山。因以为名。一在饶州府。鄱阳县。", "metadata": {"source": "./data_simplified.txt"}}
{"page_content": "驾湖\n饶州府志 在余干县。", "metadata": {"source": "./data_simplified.txt"}}
{"page_content": "觜湖\n饶州府志 在鄱阳县。", "metadata": {"source": "./data_simplified.txt"}}
{"page_content": "㴩湖\n元一统志 在巴陵县南十里。左传定公四年。吴人败楚于雍澨。五六战入郢。即此。张说集赵冬曦干湖诗序。巴丘南灉湖者。盖湘澧汨之余波焉。沦汇洞庭。澹澹千里。夏潦犇注。则泆为此湖。冬霜既零则涸为平野。按尔雅云。水（返）入为灉。斯名之作有由尔。\n张舜民郴行录 甲午早发岳州。自东山又五里许过合予湖口。即㴩湖也。尔雅所谓春夏有水。冬无水曰。㴩也。张燕公及幕府题㴩诗甚多。在岳阳楼上。", "metadata": {"source": "./data_simplified.txt"}}
{"page_content": "郡国志\n其湖在岳州华容县南。一名翁湖。一名干湖。尔雅云。水决出还复入者。为㴩。左氏传云。吴人败楚于雍澨。即其地也。并湖诸山。旧皆植茗。唐李肇所谓岳州㴩湖之膏也。今不复存。", "metadata": {"source": "./data_simplified.txt"}}
{"page_content": "唐张说集 别㴩湖\n念别㴩湖去，浮舟更一临。\n千峰出浪险，万木抱烟深。\n南郡延恩渥，东山恋宿心。\n露花香欲醉，时马转余音。\n渉趣皆留赏，无奇不遍寻。\n莫言山水乐，幽意在鸣琴。", "metadata": {"source": "./data_simplified.txt"}}
{"page_content": "赵冬曦奉和。别淄湖诗\n南湖美泉石，君子玩幽奇。\n湾澳陪临泛，岩峿共践窥。\n秋风頳桂竦，春景绿杨垂。\n郢路委分竹，湘滨拥去麾。\n桂帆怀胜赏，留景惜差池。\n水木且不弃，情游良可知。", "metadata": {"source": "./data_simplified.txt"}}
{"page_content": "尹（懋）秋夜游㴩湖二首并序\n燕公以盖司马初到赵侍御客焉。聿理方舟。嬉游㴩（壑）。覧山川之异。探泉石之竒。骋望崇朝。留罇待月。一时之乐岂不盛欤。赋诗者列之如左。河间尹（懋）词也。\n熊轼巴陵地，鹢舟湘水浔。\n江山与势远，泉石自幽深。\n杳蔼入天壑，冥茫见道心。\n超然无俗事，情宴有空林。\n江上饶竒山，巑罗云水间。\n风秋树色杂，苔古色文班。\n巴俗将千溠，㴩湖凢几湾。\n嬉游竟不尽，乗月泛舟还。\n同前二首\n㴩湖佳可游，既近复能幽。\n林里栖精舍，山间转去舟。\n鴈飞江月冷，猿啸野风柔。", "metadata": {"source": "./data_simplified.txt"}}
{"page_content": "㴩湖佳可游，既近复能幽。\n林里栖精舍，山间转去舟。\n鴈飞江月冷，猿啸野风柔。\n不是迷郷路，寻竒处处留。", "metadata": {"source": "./data_simplified.txt"}}
{"page_content": "㘴啸人事闲，佳游野情发。\n山门送落照，湖口望升月。\n林寻猿犺居，水戏鼋鼍穴。\n朔风吹飞鴈，芳草亦云歇。", "metadata": {"source": "./data_simplified.txt"}}
{"page_content": "政理常多暇，方舟此溯廽。\n吹笙虚洞答，举檝便风催。\n山暗云犹辨，潭幽月稍来。\n清溪无数曲，未尽莫先廽。", "metadata": {"source": "./data_simplified.txt"}}
{"page_content": "烟霭夕微蒙，幽湾赏未穷。\n舣舟待初月，褰幌招远风。\n鹤声聒幽浦，人火明暗丛。\n东山云壑意，不谓尔来同。", "metadata": {"source": "./data_simplified.txt"}}
{"page_content": "远水沉西日，寒沙聚夜鸥。\n平湖乗月满，飞棹接星流。\n黄菜鸣栖吹，苍葭扫暗洲。\n头移沧浦赏，归待颕川游。", "metadata": {"source": "./data_simplified.txt"}}
{"page_content": "湾潭幽意深，查霭涌泉岑。\n石痕秋水落，岚聚夕阳沉。\n澄澈天为底，渊玄月作心。\n青溪非大隐，归弃白云浔。", "metadata": {"source": "./data_simplified.txt"}}
{"page_content": "李白诗 与贾至舍人。于龙兴寺。剪落梧桐枝。望㴩湖。\n剪落青梧枝，㴩湖㘴可窥。\n雨洗秋山净，林光澹碧滋。\n水闲明镜转，云绕画屏移。\n千古风流事，名贤共此时。", "metadata": {"source": "./data_simplified.txt"}}
{"page_content": "齐贤曰郡国志。夏潦奔注。则溢为此湖。冬则涸为平野。文选绿叶发华滋。士贤曰。孟子此一时也。江淹诗金鿏映秋山。", "metadata": {"source": "./data_simplified.txt"}}
{"page_content": "宋徐照诗 灉湖作\n灉湖春来水拍天，秋来水涸成干田。", "metadata": {"source": "./data_simplified.txt"}}
{"page_content": "宋徐照诗 灉湖作\n灉湖春来水拍天，秋来水涸成干田。\n天地盈虚不可保，冨贵于人岂长好。", "metadata": {"source": "./data_simplified.txt"}}
{"page_content": "又灉湖诗\n三湖（返）入两山间，畜作离湖湾复湾。\n暑雨犇流潭正满，微霜收潦水初还。", "metadata": {"source": "./data_simplified.txt"}}
{"page_content": "洮湖\n溧阳志 洮湖。一名长塘湖。在县北五十里。周一百五里。接金坛冝兴界。周处。韦昭。郦道源。皆以为五湖之一也。中有浮山。其水东连震泽。春夏秋冬浅。晋咸和四年。韩晃南走。将军王允之追蹑于长塘湖。大破之。宋大始二年。明帝遣庾业伐义兴。太守刘延熈业至长塘湖。即与延熈合。按文选。江赋。具区洮隔。洮音洮。广韵余昭切。五湖名风土记洮湖。别名长塘湖。然则今俗呼洮湖。音土刀切者。非也。\n咸淳毗陵志 冝兴洮湖。一名长塘。在县西北百里。东西二十里。南北三十五里。中与溧阳金坛分派。风土记云。阳羡西北有洮湖。中有大小坏山。唐张籍诗云。一斛水中半斛鱼。大鱼如柳叶。小鱼如针锋。水浊谁能辨真龙？", "metadata": {"source": "./data_simplified.txt"}}
{"page_content": "宋苏养直京口集\n游洮湖\n频年抱忧端，况复中圣乐。\n饥鸥拆冲风，寒鱼困修箔。\n兹游偶胜士，谈笑杂善谑。\n经行故松筠，清梦属丘壑。\n永言沧洲期，长败犇迸恶。\n岂逃锋镝余，而此得淹泊。\n放船出沧湾，沙寒鴈行落。\n云岑欝相望，烟树晚参错。", "metadata": {"source": "./data_simplified.txt"}}
{"page_content": "岂逃锋镝余，而此得淹泊。\n放船出沧湾，沙寒鴈行落。\n云岑欝相望，烟树晚参错。\n归心没惊鸿，远兴发孤鹤。\n属聮付吾人，顾我气先索。\n空余酒敌国，隐然见郛郭。\n吟笑将焉如，涛声淘方作。", "metadata": {"source": "./data_simplified.txt"}}
{"page_content": "元仇远仁金渊集\n和友人洮湖韵音姚\n落日洮湖自放舟，诗筒特时寄交游。\n征夫独寐难为夜，老我多愁不但秋。\n清兴何人聮石鼎，虚名无梦到金瓯。\n黄鸡白酒田家乐，止有躬耕愿未酬。", "metadata": {"source": "./data_simplified.txt"}}
{"page_content": "陈晞颜词\n兰陵王泛舟归自洮湖作\n午风息。湖靣波平似熨。轻烟歛天末。远山隐隐。修眉弄晴色。凭樯望去翼。时见云间出没。湖边路。风物宛然。茉犹有当年钓游迹。\n追怀似前日。记鲙斫鳞红。酒泛筩碧。重来鸥鸟浑相识。惊绿鬓。偷换壮怀非昔。朋游谁在。试访覔。叹岁月梭掷。\n愁极万感集。谩拊劔悲歌。挥泪横臆。胶胶扰扰知何益。待猛脱覉絷。再寻蓑笠。闲来湖上。醉皓月。弄短笛。", "metadata": {"source": "./data_simplified.txt"}}
{"page_content": "濠湖\n苏州志 在州东七十里。东西四里。南北三里。即今延祥郷之鵞肫荡也。谓之鵞肫者。取其形之肖。俗呼之耳。亦云河湖。语讹故也。自湖向东稀塾与长洲县界接。稀塾向北三十里至苑山。经湖中心与平江常熟州分界。西南达于蠡湖。", "metadata": {"source": "./data_simplified.txt"}}
{"page_content": "龙虎山志 其湖在抚州府之金溪县。至元间。上清宫道士传。处潜。于此建崇正观。", "metadata": {"source": "./data_simplified.txt"}}
{"page_content": "龙虎山志\n其湖在抚州府之金溪县。至元间。上清宫道士传。处潜。于此建崇正观。", "metadata": {"source": "./data_simplified.txt"}}
{"page_content": "饶州府志\n其湖在鄱阳县。", "metadata": {"source": "./data_simplified.txt"}}
{"page_content": "漳湖\n安庆府志\n其湖在东北六十里。在白玉湖东。上流接武昌青草白土之水。并西北受张山焦城车门诸山谷水。而为湖。其湖面袤六十里。广四十里。会上流诸湖。东北入埭沟河。而至山口入江。东亦有口。名新沟。亦可通江。但地髙水落。而舟行必经埭沟。\n武昌府志\n漳湖。渺弥一碧。冬涸则平汀小港而已。", "metadata": {"source": "./data_simplified.txt"}}
{"page_content": "泊湖\n安庆府望江县志\n其湖在县西四十里。其源自香山以东诸山谷中。东南流合泷南大小伯劳湖。孔家泷西金口。诸水至此汇而成湖。湖面方广各五十里。冬涸深盈丈。浅可渉。湖之西南近岸数百顷。中为鲚湖泊湖。水落则鲚湖出泊湖。下流分派东出。乃为杨溪长河。", "metadata": {"source": "./data_simplified.txt"}}
{"page_content": "滆湖\n大德毗陵志\n其湖在武进县西南三十五里。南北广百里。东西广三十五里。与南北中分为界。舆地志云。太湖射贵湖滆湖。即三湖也。旧图经云。浊湖多白鱼。南连沙子。又云昔有滆家持龙夘归。遂陷此地为湖。至今遇烟雾见蜃楼焉。郭璞江赋。具区洮滆二湖是也。李宗谔。音核作革。非。\n江乗地记\n滆湖中有嘉鱼羙莼。", "metadata": {"source": "./data_simplified.txt"}}
{"page_content": "浇湖\n秋浦新志\n湖在青阳县北十五里", "metadata": {"source": "./data_simplified.txt"}}
{"page_content": "氵麻湖江乗地记 滆湖中有嘉鱼羙莼。", "metadata": {"source": "./data_simplified.txt"}}
{"page_content": "浇湖 秋浦新志 湖在青阳县北十五里", "metadata": {"source": "./data_simplified.txt"}}
{"page_content": "氵麻湖 秋浦志 湖在歴阳县西三十里。为郡之浸。郡以湖得名。东西阔二十里。南北一十五里。元和郡县志云。歴湖在县西三十里。又引淮南子云。歴阳之郡。一夕为湖。古历字作氵麻。今误为麻。今谓之麻湖者。谬也。晋地理志。淮南郡阜陵县下注云。汉明帝时。沦为氵麻湖。盖沦者巢湖。属巢县。氵麻湖。自属歴阳。晋志合二湖以为一。故乱而无统。不可以不辨。建炎三年。虏骑来冦。郡城既陷。土人相聚为水寨以自保。虏复来攻。大败而退。", "metadata": {"source": "./data_simplified.txt"}}
{"page_content": "澧湖 元一统志 其湖在歴阳县西六十里。东西阔一十里。南北五里。图经云。受氵麻湖水南流于黑林桥。至于姥下河入于江。东南为闣塘。至于太阳河入于江。东流于市河。至于当利河入于江。", "metadata": {"source": "./data_simplified.txt"}}
{"page_content": "汾湖 苏州府志 其湖在吴江芦西。", "metadata": {"source": "./data_simplified.txt"}}
{"page_content": "泸湖汾湖\n苏州府志 其湖在吴江芦西。", "metadata": {"source": "./data_simplified.txt"}}
{"page_content": "泸湖\n云南志畧 又名卭池。在罗斯建昌路永宁州南十五里。湖周八十余里。内产珠。西流五十里合黑惠江。南流入德昌路。汉书云。汉武帝开卭都。夷以为卭都县。无几。而地陷为湖。目名功池。李膺益州记。卭都县有一老姥家贫。每食。有小蛇头有角在麻间。姥养之稍大。县令有骏马。蛇吸杀之。令怒。姥责出蛇。姥云在床下。令。掘地。深而无见。遂杀姥。蛇乃感人以言。当为姥报仇。后夜輙闻风雷声四十余日。城忽陷而为湖。惟姥宅无恙。今渔人采捕。有风浪輙依止宿。水清静。犹见下有城郭楼橹。水涸时。土人没入水。或得旧木坚光如漆。以为枕相赠。咸以为七曲帝君之一化云。", "metadata": {"source": "./data_simplified.txt"}}
{"page_content": "淳湖\n湘阴古罗志 其湖在相阴县北六十里。", "metadata": {"source": "./data_simplified.txt"}}
{"page_content": "活湖\n武昌府志 其湖在蒲圻县西五十里。", "metadata": {"source": "./data_simplified.txt"}}
{"page_content": "漉湖\n武陵图经 其湖在武陵县龙阳分界。", "metadata": {"source": "./data_simplified.txt"}}
{"page_content": "深湖\n台州府志 平桥下有池。旧乃深。湖与潮水相应。既为郡治遂梁其上。余五百年。日游日浅。中生荷莲。间有骈附者。人以为善政所致。\n台州府赤城志 鱼大如百斛舟。白鹄山中有深湖鱼。大如二百斛舟。修可二丈。疑其诞也。", "metadata": {"source": "./data_simplified.txt"}}
{"page_content": "潴湖\n上虞县前志 县南五十里。", "metadata": {"source": "./data_simplified.txt"}}
{"page_content": "沸湖潴湖\n上虞县前志 县南五十里。\n沸湖\n抚州府罗山志 其湖在县南五十里。乃杜光庭炼丹之所。有湖在山顶上。常沸而龙居其下。今不复沸矣。绍兴中。山顶夜有光亘天。四方瞻仰。以为神异。次日。主观者寻其处。锄之得古瓦噐。上有沸湖二字。", "metadata": {"source": "./data_simplified.txt"}}
{"page_content": "清湖\n余干县志 在乐安乡之炭步。去县治南七十里。广百步。长五百步。渊深莫测。其水极清。无源无支流。灌田数百亩。大旱不竭。相传有龙焉。天将雨吐虫如沬。浮走水面。土人谓之龙虱。元至正辛夘夏。水忽黄浊。明年大乱。水复清。王格字彦承。居其上。号清湖钓逸。张翥。危素。归旸。黄哻有诗。李稷为之序。\n髙安县志 清湖在信义乡。傍有至德观。\n寳应县志 楚州寳应县清湖。乃古清州陷而为湖。至今阡陌映水可见。\n宋韩虎涧泉集 履常舟泊清湖。闻同大阮到泗上。因笔问讯。", "metadata": {"source": "./data_simplified.txt"}}
{"page_content": "杨柳依依雨外烟，风流谁识孝廉船？\n短篷自障隂晴日，髙枕都忘远近天。\n欲过江淮看表里，比来河洛厌腥膻。\n萧骚素发吴山底，我不见君殊惘然。", "metadata": {"source": "./data_simplified.txt"}}
{"page_content": "又晚步清湖\n云晚吹凉雨气清，微风更动柳长条。\n人家两岸灯初上，几坐清湖小小桥。", "metadata": {"source": "./data_simplified.txt"}}
{"page_content": "文天祥集 醉清湖上三日。存叟独不在㘴。即席有怀。\n石鼎吟方透，瑶觞醉未阑。\n踈林花蜜缀，旧垒燕新安。", "metadata": {"source": "./data_simplified.txt"}}
{"page_content": "石鼎吟方透，瑶觞醉未阑。\n踈林花蜜缀，旧垒燕新安。\n春半湖山好，夜深江海寒。\n王孙隔芳草，初月正相看。", "metadata": {"source": "./data_simplified.txt"}}
{"page_content": "江湖牍集 武朝宗清湖诗\n两河秋水碧瀜瀜，凿得西湖一脉通。\n流去有声曾细听，市桥人静月明中。", "metadata": {"source": "./data_simplified.txt"}}
{"page_content": "淡湖\n武陵图经 其湖以水味得名。在龙阳县东。", "metadata": {"source": "./data_simplified.txt"}}
{"page_content": "㳂湖\n湘潭志 其湖在湘潭县西。周广二十余里。九十有九义湖。水灌田万畒。", "metadata": {"source": "./data_simplified.txt"}}
{"page_content": "浮湖\n绍兴府志 在会稽县东。", "metadata": {"source": "./data_simplified.txt"}}
{"page_content": "洋湖\n绍兴府志 在诸暨县南十里。", "metadata": {"source": "./data_simplified.txt"}}
{"page_content": "潜湖\n上虞县志 在县西南四十二里。并湖民名潜姓故以名。", "metadata": {"source": "./data_simplified.txt"}}
{"page_content": "消湖\n赤城志 在临海县东南九十里五龙山北。", "metadata": {"source": "./data_simplified.txt"}}
{"page_content": "慈湖\n金陵新志 其湖江宁县界。接太平路。湖滨有廵检塞。石季龙冦歴阳。赵㣧屯慈湖。苏峻败司马流于慈湖。\n元一统志 其湖在当涂县北四十五里。呉永安六年。白燕见于慈湖。晋陶侃御苏峻战于慈湖。宋苏轼有慈湖峡阻风诗。皆此地也。", "metadata": {"source": "./data_simplified.txt"}}
{"page_content": "陈造江湖长翁集\n洎慈湖北岸\n㘴觉江流平，漶漫制三服。\n舟子告风横，因循宿中浦。\n慈湖古戍近，犹复小江阻。\n渔翁家苇间，蜗舍无邻伍。\n把酒讯三老，此宁泊舟所。\n谂我今昔异，解带无所苦。\n向来探九徒，白昼犹旁午。\n一自尚书来，此軰澟刀俎。\n江山亘千里，有屋皆外户。\n似闻襄江道，衽席过行旅。", "metadata": {"source": "./data_simplified.txt"}}
{"page_content": "一自尚书来，此軰澟刀俎。\n江山亘千里，有屋皆外户。\n似闻襄江道，衽席过行旅。\n繄公旧威爱，平宁尚如许。\n雨地好经行，为官喜欲舞。\n倒床鼻雷吼，夣破闻船鼓。\n受欺堕姑息，迂儒彼何取。\n谓张尚书定叟。", "metadata": {"source": "./data_simplified.txt"}}
{"page_content": "元张子渊诗\n慈湖感怀\n十年不蹋慈湖路，湖水湖山总旧游。\n老树尚能知客意，白沤元不识人愁。\n谩需菽粟谋盘斚，尽使鉏犂化戟矛。\n筑得长城为屏蔽，也应飞遁住沧洲。\n慈湖三月风物好，客子行吟遣日长。\n断浦草根科斗黑，隔篱栏下来禽香。\n家僮解事故携酒，野鸟辟人低度墙。\n今夜山中有风雨，何妨下榻賛公房。", "metadata": {"source": "./data_simplified.txt"}}
{"page_content": "韩性五云漫藁\n送王草意山长之慈湖\n微云草树收，小作客中留。\n携手惜轻别，今人思旧游。\n残钟邻寺晓，短草废湖秋。\n罢讲有余暇，新寺能寄不？", "metadata": {"source": "./data_simplified.txt"}}
{"page_content": "新湖\n苏州府志 在吴江庉村西南。\n绍兴志 在诸曁县东五里。", "metadata": {"source": "./data_simplified.txt"}}
{"page_content": "宋杨龟山诗\n新湖夜行\n平湖净无澜，天容水中焕。\n浮舟跨云行，冉冉躐星汉。\n烟昏山光淡，桅动林鵶散。\n夜深宿荒陂，独与鴈为伴。", "metadata": {"source": "./data_simplified.txt"}}
{"page_content": "宋元宪公集\n泛舟新湖晚归呈㘴客\n缭绕西隄接暮云，半舟残日尚留賔。\n归桡直渡无多怖，纵有风波不䧟人。", "metadata": {"source": "./data_simplified.txt"}}
{"page_content": "理湖\n长沙府志 其湖在湘隂县。", "metadata": {"source": "./data_simplified.txt"}}
{"page_content": "观湖\n杭州志 在于潜县南二十里。", "metadata": {"source": "./data_simplified.txt"}}
{"page_content": "灵湖理湖\n长沙府志 其湖在湘隂县。", "metadata": {"source": "./data_simplified.txt"}}
{"page_content": "观湖\n杭州志 在于潜县南二十里。", "metadata": {"source": "./data_simplified.txt"}}
{"page_content": "灵湖\n安庆府志 其湖在灊山县。一名南湖。方舆志。在县南。旧名南国。三面依故城。古木参天。湖浸渺弥。即今为耕稼之地。\n元一统志 其湖在兴国县清徳乡。发源钟令公绍京读书岩湖。有巨鱼带铜环。耆旧云。令公所放。岁久能致灵雨。旱则命巫觋投铁符其中。骤雨随至。", "metadata": {"source": "./data_simplified.txt"}}
{"page_content": "丰湖\n惠阳志 其湖在惠州之西百余步。广袤可十里。亦名西湖。按鵞城丰湖诗集。宋元丰癸亥。太守林侯俛所为序云。湖之润漑田数百顷。苇藕蒲鱼之利岁数万。官不知禁。民之取于湖者。亦所欲其施丰矣。是以谓之丰湖。则丰湖之名旧矣。又按杨诚斋诗云。三处西湖一色秋，钱塘颕水及罗浮。东坡元是西湖长，不到罗浮便得休。则谓之西湖。亦有可㨿。旧记谓丰湖本名鳄湖。非也。盖永福寺前谓之鳄湖。乃鳄鱼所潜之地。非丰湖。通谓之鳄湖也。其中有亭榭二十余所。如熈春台。明月湾。孤屿亭。芳芷亭。集鸥渚。忘机亭。㸃翠洲。石堤。水馆。披云岛。韶华石。鳌峰亭。湖山楼。莼浦。菱溪。杂花坞。荷花浦。朝丰源。漱玉滩。归云洞。荔枝浦。湖光亭。花岛。钓台。徃徃皆陈侯偁所创。今名存而实亡。", "metadata": {"source": "./data_simplified.txt"}}
{"page_content": "宋刘攽彭城集 惠州丰湖\n昔在葛稚川，永为勾漏令。\n丹砂颇易得，罗浮聚仙圣。\n穷荒非人情，适已自无竞。\n千岁若须臾，斯人已辽夐。\n忽闻惠州守，修旧有佳政。\n涨泉作丰湖，百顷湛明镜。\n菱荷争秀发，鱼鸟恣潜泳。\n新畴日已多，耕者乐其盛。\n髙斋面空阔，写影穷绿浄。\n长啸来清风，炎蒸亦无病。\n勤忧本劭农，爽豁頼怡性。\n宁须学神仙，岂必谢朝请？\n明珠还合浦，夙昔人相庆。\n君有近郭田，足继甘棠咏。", "metadata": {"source": "./data_simplified.txt"}}
{"page_content": "杨杰无为集 丰湖歌\n惠州风土隔世埃，使我南望长裵徊。\n昔年霹雳轰蓬莱，六鼇踉跄海面开。\n一峰崪屼九霄落，万里怒涛推拥来。\n至今浮在罗山畔，玉阁石染插天半。\n世人可见莫可登，雪栈云梯知几层。\n近闻更有丰湖好，环匝亭台映洲岛。\n野叟忘机鸥鹭闲，寒潭无浪蛟龙老。\n云归洞府月满湾，客卷纶车鱼在藻。\n白玉抽苗万盖圆，翠光期压王孙草。\n天髙日暖荔枝香，风撼一川红玛瑙。\n主人丹鼎飞金虎，丰湖无根岂能住。\n一日地轴如走丸，随逐浮山还旧处。", "metadata": {"source": "./data_simplified.txt"}}
{"page_content": "彭汝砺鄱阳集 丰湖二首\n漫漫平湖十里賖，南州今作画图夸。\n波澜雨过鱼儿出，草木春归荔子花。\n山近冷光摇几席，地平余润入桑麻。\n使君恩德还如水，长满罗浮十万家。", "metadata": {"source": "./data_simplified.txt"}}
{"page_content": "山近冷光摇几席，地平余润入桑麻。\n使君恩德还如水，长满罗浮十万家。\n仙阁玲珑髙出云，画桥缥缈净无尘。\n满分江海千年润，平占蓬瀛十里春。\n照浦𧏖珠应自复，随舟鸥鸟会相亲。\n使君爱物能如此，闾巷当时合借恂。", "metadata": {"source": "./data_simplified.txt"}}
{"page_content": "洪造盘洲集 次韵北使邀观常丰湖\n一派澄湖何处来，鸣榔渔子聚还开。\n主人甚顾他郷客，莫使归途欠一杯。此处欠一杯。盖北使语。", "metadata": {"source": "./data_simplified.txt"}}
{"page_content": "刘后村集 丰湖诗\n小米侍郎生较晚，龙眠居士远离呼。\n不知若个丹青手，能冩微澜玉塔图？\n岷峨一老古来少，杭颕二湖天下无。\n帝恐先生晚牢落，南迁犹得管丰湖。\n作桥聊结众生縁，不计全家落瘴烟。\n内翰翻身脱犀带，黄金劝妇助金钱。", "metadata": {"source": "./data_simplified.txt"}}
{"page_content": "横湖\n临海县志 其湖在县之东南八十里百丈岩下。凡东南溪流三十有六皆会焉。", "metadata": {"source": "./data_simplified.txt"}}
{"page_content": "宋苏东坡集\n贪看翠盖拥红粧次曰。翠盖红粧。言荷也，不觉湖边一夜霜。\n卷却天机云锦叚次日。退之云。撑船昆明度云锦，从教疋练冩秋光。厚曰。谢玄晖诗。澄江静如练。", "metadata": {"source": "./data_simplified.txt"}}
{"page_content": "吕净德先生集\n极望渺无际，悠然澄碧波。\n清风与明月，此处得之多。", "metadata": {"source": "./data_simplified.txt"}}
{"page_content": "文同丹渊集\n长洲直东西，漾漾承守寝。\n一望见荷花，天机织云锦。\n湖里种荷花，湖边种杨桞。\n何处渡桥人，问是人间否？", "metadata": {"source": "./data_simplified.txt"}}
{"page_content": "武湖一望见荷花，天机织云锦。\n湖里种荷花，湖边种杨桞。\n何处渡桥人，问是人间否？", "metadata": {"source": "./data_simplified.txt"}}
{"page_content": "武湖\n太平寰宇记 在黄州黄陂县南二十里。宋谢梅为檀道济所攻。败走被武湖戍主执送建邺。即此地也。舆地要覧。黄祖阅武之地。", "metadata": {"source": "./data_simplified.txt"}}
{"page_content": "娄湖\n金陵新志 其湖在城东南一十五里。周廻一十里。漑田二十顷。水流入舰澳。与地志云。娄湖苑。吴时张昭所创。有湖以溉田。宋时筑为苑。张昭封娄侯。故谓之娄湖。", "metadata": {"source": "./data_simplified.txt"}}
{"page_content": "克湖\n饶州府志 在鄱阳县。", "metadata": {"source": "./data_simplified.txt"}}
{"page_content": "快湖\n饶州府志 在鄱阳县。", "metadata": {"source": "./data_simplified.txt"}}
{"page_content": "然湖\n饶州府志 在鄱阳县。", "metadata": {"source": "./data_simplified.txt"}}
{"page_content": "娇湖\n饶州府志 在鄱阳县", "metadata": {"source": "./data_simplified.txt"}}
{"page_content": "朗湖\n饶州府志 在鄱阳县。", "metadata": {"source": "./data_simplified.txt"}}
{"page_content": "凌湖\n饶州府志 在鄱阳县。", "metadata": {"source": "./data_simplified.txt"}}
{"page_content": "思湖\n饶州府志 在金坛县南六里。东北受荆溪水。西南流十二里入大溪。", "metadata": {"source": "./data_simplified.txt"}}
{"page_content": "宋王梅溪家政集 夜宿思湖口。系芦苇间。夜半闻丛中有声。舟人惊起。终夕为之不寐。\n老境残秋路似荆，眼中何物不关情。\n芦花间蓼红依白，江水归湖浊带清。\n狐兎丛深应自贺，鱼龙穴浅已相惊。\n扁舟夜宿无人境，展转无眠到五更。", "metadata": {"source": "./data_simplified.txt"}}
{"page_content": "明湖\n云南志 其湖在澂江府阳宗县之北境。又名凹夷休湖。凹。谓猪也。休。谓湖也。湖内多石。水中见之如猪群之状。故名。出罗蔵山。流出匡城过冝良县合盘江。湖产青鱼。其胆能消食化痰。", "metadata": {"source": "./data_simplified.txt"}}
{"page_content": "当湖\n\n舆地纪胜\n在海盐县北六十里。周四十里。呉地志云。王莾改海盐县为长武县。后陷为湖。水浅视之髣髴尚见。", "metadata": {"source": "./data_simplified.txt"}}
{"page_content": "元隐显翁盘谷游山诗集\n\n海盐州过当湖\n短艇过湖中，晴霞照眼红。\n水寒天色晚，渔唱荻花风。", "metadata": {"source": "./data_simplified.txt"}}
{"page_content": "秘湖\n\n诸曁县志\n其湖在本县东北七十五里。", "metadata": {"source": "./data_simplified.txt"}}
{"page_content": "江湖续集\n\n周伯弜夏日泛秘湖\n朝来泛舟花满湖，亭午返棹风相呼。\n已收波浪入菱芡，晚开云日媚菰蒲。\n群飞皷翼数沙鴈，一去没头双野凫。\n少留霁色定堪玩，可惜归程时已晡。", "metadata": {"source": "./data_simplified.txt"}}
{"page_content": "临湖\n\n前汉书\n地理志。临湖乃县名。属庐江郡。", "metadata": {"source": "./data_simplified.txt"}}
{"page_content": "元滕玉霄诗\n\n石路萦纡上古台，安排庭户向湖开。\n临流独自挥吟笔，几棹渔歌入句来。", "metadata": {"source": "./data_simplified.txt"}}
{"page_content": "欹湖\n\n荘季裕鸡肋编\n王摩诘画其所居。辋川有欹湖。", "metadata": {"source": "./data_simplified.txt"}}
{"page_content": "唐王维诗\n\n欹湖\n吹箫凌极浦，日暮送夫君。\n湖上一廽首，山青卷白云。", "metadata": {"source": "./data_simplified.txt"}}
{"page_content": "裴迪诗\n\n空阔湖水广，青荧天色同。\n舣舟一长啸，四面来清风。", "metadata": {"source": "./data_simplified.txt"}}
{"page_content": "介湖\n\n元一统志\n其湖在长宁郡治西城下。植荷其中。建楼临湖曰。郁蓝。", "metadata": {"source": "./data_simplified.txt"}}
{"page_content": "温湖\n\n太平御览\n东南海中烜洲。上有温湖。其中唯有鲫鱼焉。长八尺。食之冝暑而避寒。", "metadata": {"source": "./data_simplified.txt"}}
{"page_content": "获湖\n\n太平寰宇记\n枝江县宋沈攸之为荆州刺史。堰湖开渎通引江水。田多收获。故以获为湖名。", "metadata": {"source": "./data_simplified.txt"}}
{"page_content": "真湖\n\n武昌府志\n在蒲圻县北七十里。", "metadata": {"source": "./data_simplified.txt"}}
{"page_content": "尚湖武昌府志 在蒲圻县北七十里。", "metadata": {"source": "./data_simplified.txt"}}
{"page_content": "尚湖 上虞县前志 在县西南三十里。", "metadata": {"source": "./data_simplified.txt"}}
{"page_content": "琴川志 在西南去邑四里。长十有五里。濶九里。旧经曰。上湖。", "metadata": {"source": "./data_simplified.txt"}}
{"page_content": "旱湖 上虞县前志在县西南四十里。胡仲弓苇航漫游藁旱湖 丁未老天动是一年晴。怪底游人不出城。湖上几时无好况。堤边近日少吟声。草深盍放牛羊牧。水涸难寻鸥鹭盟。但得孤山梅不死。其他风物弗关情。", "metadata": {"source": "./data_simplified.txt"}}
{"page_content": "呈湖 云南志其湖在北胜府南五十里。湖周回百里灌溉田畒。大济耕农。下流入金沙江。", "metadata": {"source": "./data_simplified.txt"}}
{"page_content": "含湖 饶州府志在余干县。", "metadata": {"source": "./data_simplified.txt"}}
{"page_content": "罕湖 抚州府志在临川县。琼州府琼台志其湖在会同县前。湖源出黎山。支分众水志县前潴为一湖。环岸皆田资以灌溉。昔人栽莲其中。夏月盛开一里余。", "metadata": {"source": "./data_simplified.txt"}}
{"page_content": "拖湖 武林图经在龙阳县。", "metadata": {"source": "./data_simplified.txt"}}
{"page_content": "拖湖武林图经在龙阳县。干湖清源志其湖在泉州晋江县。长三十八丈阔三丈。深九尺。灌田五十六石。今多为势家所侵。", "metadata": {"source": "./data_simplified.txt"}}
{"page_content": "唐张说集同赵侍御泊干湖\n江南湖水咽山川。春江溢入共湖连。气色纷纶横罩海。波涛皷怒上漫天。鳞宗壳族嬉为府。戈叟罛师利焉聚。歌帆侧拖弄风涛。赴险陵深遶湾浦。一湾一浦怅邅廽。千曲千溠怳迷哉。乍见灵妃笑往复。初闻游女传歌来。暑往寒来运洄洑。潭生水落移陵谷。云间坠翼散泥沙。波上浮查栖树木。昨夜飞霜下北津。今朝行鴈度南滨。处处沟浲清源竭。年年旧苇白头新。天地盈虚尚难保。人间倚伏何湏道。秋月皛皛泛澄澜。冬景青青步织草。念君宿昔观物变。安得踟蹰不衰老。", "metadata": {"source": "./data_simplified.txt"}}
{"page_content": "摄湖金陵新志在城东北五十里。周廽二十里。江乘县记云。湖在摄山侧因名。", "metadata": {"source": "./data_simplified.txt"}}
{"page_content": "飞湖淮安府志飞湖。去安东县东北六十里。西接官河。", "metadata": {"source": "./data_simplified.txt"}}
{"page_content": "合湖凤阳府图志其湖在睢宁县北七十里。东南合邳州沂水。南会入于河。合。音蛤。合沂水。因名。南北相距十余里。东北相距三十余里。半隶邳州。或云近葛峄山。故名。后音讹为合。与葛音相似恐或然也。", "metadata": {"source": "./data_simplified.txt"}}
{"page_content": "赛湖武昌县志其湖在江夏县南五里。", "metadata": {"source": "./data_simplified.txt"}}
{"page_content": "晃湖澧阳志在澧州安乡县西。", "metadata": {"source": "./data_simplified.txt"}}
{"page_content": "破湖澧阳志在澧州安乡县西。", "metadata": {"source": "./data_simplified.txt"}}
{"page_content": "望湖鄱阳志在鄱阳县。", "metadata": {"source": "./data_simplified.txt"}}
{"page_content": "晃湖澧阳志在澧州安乡县西。\n破湖澧阳志在澧州安乡县西。\n望湖鄱阳志在鄱阳县。\n延湖岳州志在岳州华容县西南三十里。\n赘湖建安志其湖在建阳县崇化里溪之别派也。", "metadata": {"source": "./data_simplified.txt"}}
{"page_content": "汧湖\n唐许棠诗题汧湖二首\n偶得湖中趣。都忘垅坻愁。边声风下鴈。楚思浪移舟。静极亭连寺。凉多岛近楼。吟㳺终不厌。还似曲江头。\n陇首时无事。湖边日纵吟。㳺鱼来复去。谷[dym3]鸟出还沉。蜃气藏孤屿。波光到远林。无人见垂钓。暗起洞庭心。", "metadata": {"source": "./data_simplified.txt"}}
{"page_content": "槛湖\n会稽掇英集唐 方干 槛湖西凫言事[dym4]\n慵拙幸便荒僻地。纵听猨鸟亦何愁。偶斟药酒欺梅雨。却著寒衣过麦秋。岁计有时添橡实。生涯一半在渔舟。渔人若便无知己。应向此谿成白头。", "metadata": {"source": "./data_simplified.txt"}}
{"page_content": "前湖\n唐杜工部诗\n宇文晁。尚书甥。崔彧。司业之孙。尚书之子。重泛郑监前湖。此显畧不可解。\n郊扉俗远长幽寂。野水春来更接连。锦席淹留远出浦。葛巾欹侧未回船。樽当霞绮轻初散。棹拂荷珠碎却图[l5]。不但习池归酩酊。君㸔郑谷去夤缘。\n洙曰谢玄晖诗余霞散成绮。", "metadata": {"source": "./data_simplified.txt"}}
{"page_content": "纳湖\n宋朱晦庵集\n诗筒连画卷。坐看复行吟。想像南湖水。秋来几许深。", "metadata": {"source": "./data_simplified.txt"}}
{"page_content": "张南轩集\n原原锡潭水。汇此南城阴。岸花有开落。水盈无浅深。", "metadata": {"source": "./data_simplified.txt"}}
{"page_content": "张师鲁诗\n宛陵群英后集\n潭深本无极。飞浪环南城。湖光引天碧。表里涵虚明。", "metadata": {"source": "./data_simplified.txt"}}
{"page_content": "徐衡仲\n西䆫集\n太湖渺无涯。鉴湖久湮塞。适从纳湖来。真若有所得。渊深鱼不惊。风定搏已息。等闲一叶舟。占断垂杨侧。", "metadata": {"source": "./data_simplified.txt"}}
{"page_content": "双湖\n宛陵群英后集\n宋汪珎\n舟过三塔寺渡双湖。亭亭望三塔。渺渺渡双湖。天阔低归鹘。江平散浴凫。烟寒傍城郭。风急响菰蒲。遥听舟人说。荒林庙子胥。", "metadata": {"source": "./data_simplified.txt"}}
{"page_content": "曹湖\n黄杨诗\n晚过曹湖。寄杨孟二处士\n秋天澹澹水泠泠。十里湖光镜面平。红日近山霞缥缈。扁舟如在画中行。歌声迄遍西村。灯火人家半掩门。却忆溪南孟夫子。新诗吟罢共论文。浮云过尽月生光。野迳依微认草堂。独倚柂楼情思恶。不知风露湿衣裳。\n发曹湖。\n曹湖东南大星起。灔灔光晶射湖水。两髯摇橹逆风行。浪花激船洒飞雨。我时起坐推篷䆫。天地黯惨开鸿厐。扶桑日出东海沸。波涛滉漾珊瑚光。廻风飏帆舟子喜。唱歌迳度三十里。楼阁参差见吴市。", "metadata": {"source": "./data_simplified.txt"}}
{"page_content": "颍湖宋林季仲竹轩杂著次韵追。和钱穆父。内翰勰赵伯坚。大卿令铄游颍湖。呈正之。宝学。即伯坚子也。颍水如闻得月多。黄金万顷漾微波。登临未送平生目。赓唱空传故老歌。宦意请看头上雪。杯行且覆掌中荷。吾卿亦有西湖好。舴艋相从意若何。", "metadata": {"source": "./data_simplified.txt"}}
{"page_content": "崧湖吴龢诗崧湖道中时科夫接荔枝船。喧嚣厌郛郭。风俗采乡村。十店九无酒。三家两闭门。瞑烟添绿暗。落日恐黄昏。聴得丁男语。东京种荔园。", "metadata": {"source": "./data_simplified.txt"}}
{"page_content": "鞶湖宋程公许沧州尘缶编故利宪沧江虞侯。为其舅氏前江油史君崇宁寳季和。赋鞶湖歌江油之子希声。索余追和。觧县印归家。乃能抒思。三年理邑同隠居。燕山交情金石如。西其下田衍沃。连延第室宽渠渠。屋西有园数百武。迷蔵花木十畒余。红云匝槛发春艳。绿涨溢沼敷水蕖。吹香金粟馥衣袂。喷雪玉茗当坐隅。石梁度窈窕。岸步穿崎岖。周遭竹径翠霭润。滉荡梅林琼质腴。贪看石家锦步障。误游长房碧玉壶。老子有佳处。方寸涵太虚。一生漫仕意轩豁。丈二之组懒复纡。堰流溅溅绕园碧。渺然野思如江湖。客来命酒醒复醉。客退清坐朝连晡。一朝严䑓去弄月。季和临化作一诗。未句云。归去上头弄明月。葬于严仙书台之侧。琼林瑶圃日与佺偓娱。山隂俛仰易陈迹。化鹤杳眇那得呼。承家有子最贤秀。不尽之用诗与书。立园可能乆潜蛰。宦毂足当驰羙誉。鞶湖千里梦不隔。一草一木愿君爱护有如珍手泽。我知老子种德心与种木同。决眦长空振风翮。", "metadata": {"source": "./data_simplified.txt"}}
{"page_content": "严湖元郭昂诗屯严湖  湖光林影两萧萧。烟外楼台绝市嚣。万古皇天惟德辅。百年清福要人消。山田到顶通长溜。花迳分香过小桥。好景可怜无好主。一时都趂刼灰飘。", "metadata": {"source": "./data_simplified.txt"}}
{"page_content": "练湖丹阳县志在县北。周廽四十里。宋绍圣中。邑令募民重浚。易置斗门。", "metadata": {"source": "./data_simplified.txt"}}
{"page_content": "苏京。承相颂之子。绍圣中。知丹阳县。县有练湖。蓄水以济漕渠。岁乆湮塞。北岁告早。京因旱募民浚湖。复度地之冝。易置斗门十数。以时潴泄。是岁民不知饥。继是湖水有余。公私两便。见京口耆旧传。", "metadata": {"source": "./data_simplified.txt"}}
{"page_content": "绍兴间。更濬湖之为田者。绍兴戊寅。郡守郑作肃。以丹阳县濬练湖。占民田数十顷。未尝豁除二税。奏蠲之。景定中。修筑岸埂。自淳祐以来。又为流民侵占愈广。遂至湖水狭小。塞者多。", "metadata": {"source": "./data_simplified.txt"}}
{"page_content": "景定三年。朝廷以此委之浙西宪。宪委之倅宰。时丹阳知县赵必第建义云。流民已去六十余户。止有髙仰处成田八百余畒。又被上湖水通渰浸。但见西埂、蔡陂、函月坝、湖岸、怯薄计四百二十丈。唤集湖司乡都隅保。亲到地头用廽看视。见得练湖见有三斗门。六石鿎。一十三口函。于内三函。风水洗滓损坏泥塞。不通水流。比之二年之前。上有金斗门子闸。又被风水并岸埂。冲倒三十五丈。及横埂南石基七丈。旧年湖水满而欲决。今上湖则褰裳可涉。下湖则如复平地。旧年管函渰没不见形迹。今一一呈露旧年流民上田为水浸。而去者太半。今因旱干而复来。推源獘病。斟酌事冝。而为之说。曰去獘以渐而不可急。处事以时而不可缓。水利乆已湮塞。", "metadata": {"source": "./data_simplified.txt"}}
{"page_content": "今因旱干而复来。推源獘病。斟酌事冝。而为之说。曰去獘以渐而不可急。处事以时而不可缓。水利乆已湮塞。似冝急于开通也。然上湖李编修迪。所侵筑可以理化。而下湖流民所侵。已十之七八。则难多敷人工。而亦无功。虽多费官钱。而必不辨管函正次备蓄泄。当急关防也。然湖水必须满溢。则可资函以泄。今水既无矣。乃区区从事于未有用之物。则非徒无益也。侵耕有妨水道。似可急于区处也。然流民扶老携幼而来。敢于冐然违始以苟延残喘。既多歴年。而盘结根固于其间。如未有道以处之。徐为阴消潜弭之术。可也。此所谓去弊以渐不可急也。今岁八九月之间旱。而湖水涸。加以京仓取运甚急。本府不得已放水通济运米。未见快便。而湖中之水已浅。宁不益滋流民之奸计乎？将不特流民之侵耕也。而乡民之顽者又宁不流涎乎？旧年倾颓去处。止于下湖西埂。四百二十丈而已。未及雨三月。而上湖横埂七处三百六十丈。又为水所。前此上金斗门。侧倒三十五丈。至今南十鿎基七丈。又为水所冲。官吏仍前悠悠不恤。则东倾西颓惟内无可蓄之水。而流民顽民侵耕。互相倣傚。其来者踵相接矣。霜降水涸。正好用工修筑。百姓乐于应募。官司易于取功。若日复一日。年复一年。则民役而怨生。力劳而效寡。旧平之", "metadata": {"source": "./data_simplified.txt"}}
{"page_content": "涸。正好用工修筑。百姓乐于应募。官司易于取功。若日复一日。年复一年。则民役而怨生。力劳而效寡。旧平之所以筑。便为蓄水之计者。正为此也。此所谓处事以时。而不可缓也。且乞量支钱米。募保夫趂此干时。般运高处之泥。筑补阙处之埂。继此或可植松揷柳。侯措置到。或木或石。陆续椿砌。此时一失。后悔无及。用其说上闻。遂支拨安邉太平库十八界。会于二万二千五百七十一贯。及令浙西仓司于平江府新收义米内支拨九百石。付宪司选差官吏。用工条筑。及㨿本司赵提干申。本司公库浮关五万贯十七界。发下镇江通判赵时毕。丹阳知县赵必第收买竹木。顾募人工。以为修筑之计。", "metadata": {"source": "./data_simplified.txt"}}
{"page_content": "元混一后。居民占租为田。至元三十一年。仍濬为湖。至元三十年冬。钦被朝㫖。分遣江浙行省行御史台。宣政院廉访司官及本路达鲁花赤镇守军官。率士庶僧道人夫。各备畚锸等具。自三十一年正月七日兴工。䟽瀹胡水。下修筑隄岸。下斗门石鿎函管。咸一新之。一月工毕。", "metadata": {"source": "./data_simplified.txt"}}
{"page_content": "大德九年。又尝开治。大徳九年。重修练湖。海陵陈膺登文为记。其畧曰。练湖之兴。其来远矣。繇晋及唐迄于今。废而复坏。而修者不胜纪。每一役輙剧劳甚费。乃克厎于定。其最近而可考者。淳熈之役。用工人二十二万六千二百九十有七。米万八千八十。", "metadata": {"source": "./data_simplified.txt"}}
{"page_content": "每一役輙剧劳甚费。乃克厎于定。其最近而可考者。淳熈之役。用工人二十二万六千二百九十有七。米万八千八十石。钱二千一百三十一万四千八百有奇。其汗浸狼泪如此。虽曰为民兴利除害。然妨夺庶务。耗蠧财物。下不已甚乎。迺至元三十一年。亦尝绖纪于湖。当时莅事者。痛抑浮靡。存其大纲。损其糅目。工亦不下六千四百余人。粮亦不下五千石。钱称是。然则湖之济民也虽大。而其敝吾民也亦不细。", "metadata": {"source": "./data_simplified.txt"}}
{"page_content": "夫以幅贠数十里之奥区。水自长山犇流而汇者八十有四泒。亦可谓巨浸矣。而欲使大旱不灭。大涝不溢。可溉而田。可运而河。可使为利。而不可使为害。厥为难哉。牢捍御以防冲决。深浚导以迟填淤。多门亟以便蓄泄。坚木石以俟悠乆。劳逸均而趋疾。试㸔勤而集易。期限蹙而费省。丁徒少而功多。凡此八者。傥非俭以体国。勤以恤民。深知利病者。孰克臻其具美哉。", "metadata": {"source": "./data_simplified.txt"}}
{"page_content": "大德乙已春。都水监丞来相湖。中顺大夫镇江路总管史公寔董修役。公以名门贵介。春秋富。而见地高。力量毅。而精思到。以节用爱人为根本。以至公无私为权衡。惩昔太奢。酌今便冝。作于仲春之初。息于暮春之首。环湖上下峻岿然。厚且完固。斗门石鿎。曁诸函窦。辰次星列。阳开隂阖。视旧制无毫发遗。然计工度财。才及曩时三之一耳。适务厚且完固。斗门石鿎。曁诸函窦。辰次星列。阳开隂阖。视旧制无毫发遗。然计工度财。才及曩时三之一耳。适务民之义。蠲抑配之䓫。严而恕。暇而整。跋渉揭厉。与农夫野人共辛苦。有不勉者。至亲执鉏锸训诱之。异乎子罕之执扑以抶也。将成。平章政事彻里公临视称善。既毕工。父老来言。请寿诸石。", "metadata": {"source": "./data_simplified.txt"}}
{"page_content": "泰定元年。复加修筑。至治三年。总管毛荘言。练湖淤浅。冝依淀山等湖农民取泥之法。用船十艘。以五十料为率。每船用夫三名。以竹罱捞取淤泥。日可取泥三载。千船计三千载。三月通计二十七万载。今附近田多上户。验粮出备船夫。每夫官给米三升。钞一两。如此。于民便。监工丹徒县主簿马荣祖言。上下二湖。别无上源。止藉高丽长山八十四汊。山水入湖。近年湖岸低狭。蓄水不及一尺。若依淀山取泥之法。缘地利与彼不同。徒费工役。不若就湖取泥。修筑堤埂。令其髙阔。即可潴水溉田。计料合修。埂长四千七百八十二丈。计九千五百六十四歩。下广二丈六尺。上广一丈二尺。加土不等。共一十七万五千六百八十尺。每工挑土四十尺。计用二千五万一千八百九十二工。并筑打一万八千工。共二十六万九千八百九十二工。每日三千工。九十日可辨。自泰定元年正月十七日至三月四日。官给佣直。修筑具完。", "metadata": {"source": "./data_simplified.txt"}}
{"page_content": "十六万九千八百九十二工。每日三千工。九十日可辨。自泰定元年正月十七日至三月四日。官给佣直。修筑具完。", "metadata": {"source": "./data_simplified.txt"}}
{"page_content": "润州水。绍兴七年。两浙转运使向子𬤇言。镇江府吕城夹冈。形势髙仰。因春夏不雨。官漕艰勤。寻遣官属李涧询究练湖本未。始知此湖在唐永秦间已废而复兴。今隄岸弛禁。致有侵佃冐决。故湖水不能潴蓄。舟楫不通。公私告病。若夏秋霖潦。则丹阳金坛延陵一带良田亦被渰没。臣已令丹阳知县朱穆等增置二斗门。一石鿎。及修补隄防。尽复旧迹。庶为永乆之利。", "metadata": {"source": "./data_simplified.txt"}}
{"page_content": "乾道七年。以臣僚言。丹阳练湖幅贠四十里。纳长山诸水。漕渠资之。故古语云。湖水寸。渠水尺。在唐之禁甚严。盗决者罪比杀人。本朝寝缓其禁以惠民。然修筑甚严。春夏多雨之际。潴盖盈蒲。虽秋无雨。漕渠或浅。但泄湖水一寸。则为河一尺矣。兵变以后。多废不治。堤岸圮阙。不能贮水。强家因而专利耕以为田。遂致淤淀岁月既乆。其害滋广。望责长吏濬治堙塞。立为盗决侵耕之法著于今。庶几练湖渐复其旧。民田获灌漑之利。漕渠无浅涸之患。", "metadata": {"source": "./data_simplified.txt"}}
{"page_content": "诏两浙漕臣沈度专一措置修筑。", "metadata": {"source": "./data_simplified.txt"}}
{"page_content": "庆元五年。两浙转运。浙西提举言。以镇江府守臣重修吕城两牐毕。再造一新牐以隄防。庶为便利。从之。", "metadata": {"source": "./data_simplified.txt"}}
{"page_content": "浙西运河。自临安府北郭务。至镇江江口牐六百四十一里。淳熈七年。帝因辅臣奏金。使徃来事。曰。运河有浅狭处。可令守臣以渐开濬。庶不扰民。至十一年冬。臣潦言。运河之濬。自北关至秀州杉青各有牐堰。自可潴水。惟沿河上塘有小堰数处。积乆低陷。无以防遏水势。当以时加修治。兼河下岸泾港极多。其水入长水塘。海盐塘。华亭塘。由六里堰下私港。散漫悉入江。湖以私港深。而运河浅也。若修固运河下岸一带泾港。自无走泄。又自秀州杉青至平江府盘门。在太湖之际与湖水相连而平江阊门至常州有枫桥。许墅。乌角溪。新安溪。将军堰。亦各通太湖。如遇西风湖水由港而入。皆不必濬。惟无锡五泻牐损坏累年。常是开堰彻底放舟。更江阴军河港势低。水易走泄。若从旧修筑。不独潴水可以通舟。而无锡晋陵间。所有杨湖亦当积水。而四傍田畒皆无旱暎之患。独自常州至丹阳县。地势髙仰。虽有犇牛吕城二牐。别无湖港潴水。自丹阳至镇江。地形尤髙。虽有练湖。縁湖水日浅不能济远。雨晴未几。便觉干涸。运河浅狭莫此为甚。所当先濬。上以为然。至嘉定间。臣僚又言。国家驻跸钱塘。纲运粮饷。仰给诸道。所系不在水转之程。自大江而下至镇江则入牐。经行运河如履平地。川广巨舰直抵都城。盖甚", "metadata": {"source": "./data_simplified.txt"}}
{"page_content": "运粮饷。仰给诸道。所系不在水转之程。自大江而下至镇江则入牐。经行运河如履平地。川广巨舰直抵都城。盖甚便也。比年以来镇江牐。口河道淤塞。不复通舟。乞令漕臣同淮东緫领。及本府守臣公共措置开撩。", "metadata": {"source": "./data_simplified.txt"}}
{"page_content": "镇江志。练湖。在今丹阳县北。水经注曰。晋陵郡之曲阿县下。晋陈敏引水为湖。周四十里。号曰曲阿后湖。元和郡县图志。故湖在县北百二十歩。周廻四十里。晋时陈敏为乱㨿有江东。务修耕织。令弟诣遏马林溪以漑云阳。亦谓之练塘。溉田数百顷按新唐书地理志。练塘周八十里。数与水经注。元和郡县图志。及刘晏状。多寡不同。寰宇记引语林曰。晋太传禇裒逰于湖。狂风忽起。舫欲倾。禇公已醉。乃云此舫人皆无可招天谴者。唯孙兴公多尘垢正当以厌天灾耳。舆地志。曲阿。出名酒。皆云后湖水所醸。故醇烈也。今按湖水上承丹徒。髙丽覆船山。马林溪。水色白。味甘。按练湖有唐刘晏。南唐吕延祯奏状。及延祯序铭。古刻漫漶。鲜有传者。今并以淳熈间记文备载。使来者有攷。", "metadata": {"source": "./data_simplified.txt"}}
{"page_content": "唐东都河南江淮等道转运检校户部尚书兼御史大夫刘晏状。得刺史韦损。丹阳耆寿等状。上件湖案图经。周廽四十里。比被丹徒百姓筑堤。横截一十四里开渎口。泄水。取湖下地。作田。其湖未被隔断已前。每正春夏雨周廽四十里。比被丹徒百姓筑堤。横截一十四里开渎口。泄水。取湖下地。作田。其湖未被隔断已前。每正春夏雨水涨满。侧近百姓引漑田苗。官河水干浅。又得湖水灌注。租庸转运。及商旅徃来。免用牛牵。若林雨泛溢。即开渎泄水下流入江。自被筑堤已来。湖中地窄无处贮水。横堤壅碍。不得北流。秋夏雨多。即向南奔注。丹阳。延陵。金坛等县良田八九千顷常没。稍遇亢阳。近湖田苗无水溉灌。所利一百一十五顷田。损三县百姓之地。今已依旧涨水为湖。官河又得通流。邑乆免忧旱潦。奏闻。中书门下牒浙西观察使与韦损。勿使更令修筑。致有妨夺。永泰二年四月十九日。", "metadata": {"source": "./data_simplified.txt"}}
{"page_content": "右刘晏状。\n南唐。\n知丹阳县镇事吕延祯奏。\n其畧曰：当县有练湖，源出润州髙丽长山，下注官河一百二十里。当县丹徒金坛延陵人户，并同植润。臣读石碑得闻湖利，访诸乡老，咸曰：畴昔以湖有为，故立碑于县门。其废于今将百年矣。当为湖日，湖水放一寸，河水涨一尺，旱可引灌漑，涝不致奔冲。其膏田几逾万顷。昔环湖而居，衣食于渔者，凡数百家。有斗门肆所。自前唐末兵乱之后，民残湖废。安仁议取斗门余木以修战备。自此近湖人户耕湖为田。后来弓量赋称籍，农商失恃，渔樵失业，河渠失利，租庸失计。民思复湖以御灾，柰何无所寘力焉。苟欲访其利病，则读碑可知，观湖可见。臣频承条制葺陂塘，切度其湖为利甚慱。遂为材役工于古斗门基上，以土堰堰捺及填补破缺处。初谤议震动，谓臣弗良圗，且废湖丰已者，不十余家。有湖无灾者，四县之地臣明知利害，独如弗闻。自今岁秋后不雨，河道干枯，累放湖水灌注，使命商旅，舟船徃来，免役牛牵当县及诸县人户请水救田。臣并掘破湖岸给水。如将乆远，须置斗门，方得通济。其斗门木植须用楠，乞给省场板木起建。状下所司处分。\n升元五年十月四日。", "metadata": {"source": "./data_simplified.txt"}}
{"page_content": "不作利物不仁不剪害物不义。[dym8]不仁不义不足为人。先王投凶于四裔。尽力于沟洫。盖亦除害兴利以厚生民也。延祯当思致力于人。致身于君。会国家乏。使命为丹阳令。因旧碑预闻练湖之事。噫。世所嫉害大利小者。其以湖为田之谓欤。使今之人不获其利而罹其害。旱益枯槁。涝溢昏垫。徒永叹其灾。而莫测其乱也。田无十室之用。湖冨肆县之利。智者有以从长。愚者不可虑始。利岂可废。害岂可留。且湖之兴废。有似随国之兴废。兴于前唐之初。废于前唐之末。今我唐开国。斯湖岂得废也。具事以闻。克谐天心。大赉梓材。以克门键。传命遐迩罔有不悦。待事黔庶率皆相庆。于是筑塞环岸。䟽凿斗门。民若子来。役俟农隙。人不劳而物成。财不匮而用毕。大泽既陂。大水既潴。物得其利。民除其灾。波澜弥弥。鱼龙以依。菰蒲莓莓。邑人所资。步之终日。不得其极。望之若海。莫知其涯。雷雨时行。源流归壑。穑人之功。不諐而获。乃植栁以助其防。并工以培其阙。岁旱靡俟雩河。源不患竭丹阳。耆旧飏言曰。昔之复。复其侵。今之复。复其废。是韦公之平其初。而公以成其终也。事虽殊时。功其一揆。而今而后。民其有望。庶几免于患矣。愚虽不敏。聊以为铭。", "metadata": {"source": "./data_simplified.txt"}}
{"page_content": "海大兮波涛溺人。湖深兮润泽生民。废兴我恐有数。利害孰云夺伦。风动菰蒲靡靡。浪摇龟鱼鳞鳞。远哉韦公兮。予将复新。赫赫然帝命兮。永敷万春。", "metadata": {"source": "./data_simplified.txt"}}
{"page_content": "右吕延祯奏状并铭。", "metadata": {"source": "./data_simplified.txt"}}
{"page_content": "淳熈二年秋旱。文惠钱良臣。时为緫管领。请以县官𦈏钱。及俗募民力浚湮湖。治堤之圮而穴者。以助荒政。上俞之。诏使归与郡太守具闻。大资沈复自蜀移守。相与计徒庸。度疆域。集三邑少壮之可任者浚治之。教官陈广为记。其畧曰。自长山合八十四流。而为辰谿。自辰溪而为湖。湖又自别为重湖隄。环湖四十里而筑。髙于旧者六尺。加厚四十尺。而半杀。其上旧䟽为斗门者五。为石鿎者三。为石凾者十有三。皆以备蓄泄也。今加版于鿎十有二寸。加凾之管数倍之。而易石门之柱以石者。眡凾之数。均用民力。二十二万六千二百九十有七。緫为米一万八千八十石。为钱二千一百三十一万四千八百皆有竒。而钱出郡帑者五之三。鸠工于冬十二月之戊寅。粤明年三月朔。而班其役。湖分上下。", "metadata": {"source": "./data_simplified.txt"}}
{"page_content": "上湖。横坝东西斗门。顺渎斗门。横坝石鿎令公函。戴家函。伍伯婆函。张函。尧函。", "metadata": {"source": "./data_simplified.txt"}}
{"page_content": "下湖。南北斗门。姚婆石鿎。胡头函。洪家函。蔡家函。观松函。龙城后函。南石函。", "metadata": {"source": "./data_simplified.txt"}}
{"page_content": "姚婆石鿎。  胡头函。  洪家函。  蔡家函。  观松函。  龙城后函。  南石函。  秋函。", "metadata": {"source": "./data_simplified.txt"}}
{"page_content": "蔡祐杂记云。湖之作。本缘运河。又有上湖在髙仰处。京口诸山之南。水自马林桥下。皆归练湖之底。髙运河丈余。昔年遇岁旱。运河浅。即开练湖斗门放水入河。古有石记。放湖水一寸。则运河水长一尺。近岁练湖浅淀。上湖皆为四近民田所侵。滀水不多。堤岸斗门多不修治。若遇旱。则练湖不足以济运河夹冈之浅。呉郡志。如练湖。当大作隄防以匮其水。复于四旁设为斗门水瀬。至大水之年。足以潴蓄其水。使不与外水相连。而水田之圩岸无冲击之患。大旱之年。可以决斗门水瀬。以浇灌民田。", "metadata": {"source": "./data_simplified.txt"}}
{"page_content": "唐许浑诗。重逰练湖怀旧。余尝与故宋补阙次都秋夕逰练湖亭。今复登赏。怆然有感。因赋是诗。西风渺渺月连月。同醉兰舟未十年。𫛳鸟赋成人已没。嘉鱼诗在世空传。荣枯尽寄浮云外。哀乐犹惊逝水前。日暮长堤更囬首。一声邻笛旧山川。一作一声蝉。续一声蝉。", "metadata": {"source": "./data_simplified.txt"}}
{"page_content": "宋袁起岩东塘集练湖。练湖四十里。徃徃半徐州。巨浸膏千畒。余波济万艘。囬旋迷宿鸟。浩荡狎飞鸥。父老相迎问。犹怀旱暎忧。", "metadata": {"source": "./data_simplified.txt"}}
{"page_content": "京口诗集。平湖共天远。浸月生寒光。垂帷溯荃壁。棹舟寻药房。佳人折轻荷。随风来珍香。顾眄动微笑。眉宇何清扬。日暮共携手。摇指烟中湘。", "metadata": {"source": "./data_simplified.txt"}}
{"page_content": "强祠部集过练湖。湖畔难寻使者麾。湖光犹照旅人衣。气蒸泽国能无润。隄贮云天别有围。杨栁绖霜相对老。凫鹥饱食自由飞。系舟索纸题诗句。更把闲愁付落晖。", "metadata": {"source": "./data_simplified.txt"}}
{"page_content": "顾松年诗过练湖。行行何以慰吟观。负郭平湖万顷宽。两寺钟声烟外聴。六朝山色镜中看。难追鸥鹭朋俦宻。颇怪鱼龙窟蛰寒。请濯尘缨自兹始。为辞云水向长安。", "metadata": {"source": "./data_simplified.txt"}}
{"page_content": "张伯雨诗舟行义兴洴练湖访王子敬。青山一带玉钩连。风急云轻浪拍船。人在髙楼应指似。南陵江上杜樊川。", "metadata": {"source": "./data_simplified.txt"}}
{"page_content": "后湖。郡县志。后湖。在武昌府咸宁县治北。周二十里。郡国志。后湖。在徳安府孝感县治后五十余歩。", "metadata": {"source": "./data_simplified.txt"}}
{"page_content": "唐权德舆诗侍从游后湖䜩望。\n\n绝境殊不逺。湖塘直吾庐。烟霞旦夕生。泛览诚可娱。\n慈颜俯见喻。辍尔诗与书。清旭理轻舟。嬉游散烦劬。\n宿雨荡残燠。惠风与之俱。心灵一开旷。机巧眇已踈。\n中流有荷花。花实相芬敷。田田绿叶映。艳艳红姿舒。\n繁香好风结。浄质清露濡。丹霞无容辉。嫮色亦踟蹰。\n秾芳射水木。歌叶游龟鱼。化工若有情。生植皆不如。\n轻舟任㳂溯。毕景仍踌躇。家人亦括旷。稚齿皆忻愉。\n素弦激凄清。旨酒盈罇壷。寿觞既频献。乐极随歌呼。\n圆月初出海。澄辉来满湖。清光照酒酣。𫖯倾百虑无。\n以兹心目畅。敌彼名利途。轻肥何为者。浆藿自有余。\n愿销区中累。保此湖上居。无用诚自适。年年玩芙蕖。", "metadata": {"source": "./data_simplified.txt"}}
{"page_content": "元稹诗后湖。", "metadata": {"source": "./data_simplified.txt"}}
{"page_content": "闻有涽泞水。在荆之邑郛。郛前水在后。谓之为后湖。环湖十余里。岁积潢与汚。臭腐鱼鼈死。不植菰与蒲。郑公理三载。严司空缓其理用喣愉。岁稔民四至。隘壥亦隘衢。公乃置其地。为民先矢谟。人人傥自为。我亦不庀徒。下俚得闻之。各各相俞俞。提擕翁及孙。捧戴妇与姑。壮者负砾石。老亦猝茅𫇴。斤磨片片雪。椎隐连连珠。朝飧布庭落。夜宿完户枢。邻里近相告。亲戚远相呼。鬻者自为鬻。酤者自为酤。鸡犬丰中市。人民岐下都。百年废滞所。一旦奥浩区。我实司水土。得为官事无。人言贱事贵。贵直不贵谀。此实公所小。安用歌袴襦。荅云潭及广。以至鄂与吴。万里尽泽国。居人皆垫濡。冨者不容盖。盆者不庇躯。得不歌此事。以我为楷模。", "metadata": {"source": "./data_simplified.txt"}}
{"page_content": "独孤及毗陵集雨晴后。陪王贠外泛后湖。得溪字。\n远山媚平楚。宿雨涨清溪。㳂溯任舟檝。欢言无町畦。酒酣相视笑。心与白鸥齐。", "metadata": {"source": "./data_simplified.txt"}}
{"page_content": "京口诗集小雨怀后湖。\n朝来忽作栁浪雨。颇忆故园蒲荡秋。安得长竿从此去。短船散发傲沧洲。", "metadata": {"source": "./data_simplified.txt"}}
{"page_content": "自南徐归望后湖。\n去不见猿鸟。径从鸥鹭洲。巾车聊尔尔。理櫂复悠悠。烟淡菰蒲晓。风回河汉秋。浮舟水云外。清兴略难酬。", "metadata": {"source": "./data_simplified.txt"}}
{"page_content": "归后湖有作。", "metadata": {"source": "./data_simplified.txt"}}
{"page_content": "归后湖有作。\n生涯万卷可休休。何用人间千户侯。得酒更能知许事。到家无复向来忧。要知南郭后湖雨。全似西江彭蠡秋。投老丘园殊不恶。诗成会有故人酬。", "metadata": {"source": "./data_simplified.txt"}}
{"page_content": "上元县志。后湖泛舟。\n上苑奢行乐。沧池聊薄游。泛荷分兰櫂。沉槎触桂舟。残虹收度雨。缺岸上新流。欲知有髙趋。长杨送麦秋。", "metadata": {"source": "./data_simplified.txt"}}
{"page_content": "于湖。会稽志。在萧山县。太平州圗经辨于湖  于湖事迹最表表者。晋明帝觇王敦一条。许见杜延业晋春秋。然今晋书于帝纪书于湖。于敦传书芜湖。同此一书。乃自为异。唐温庭筠作古乐府名湖隂曲。又与记传皆异。盖庭筠误以至于湖隂为断句。不知隂察营垒义属下句而不属上。与微服字义通尔。宜宛丘张氏作于湖曲以正之。", "metadata": {"source": "./data_simplified.txt"}}
{"page_content": "温庭筠湖隂曲序。  王敦举兵湖隂。晋明帝微行视其营伍。由是乐府有湖隂曲而亡其词。因附之。", "metadata": {"source": "./data_simplified.txt"}}
{"page_content": "祖龙黄须珊瑚鞭。鐡騘金面青连钱。虎髯抜劒欲成梦。日压贼营如血鲜。海旗风急惊眠起。甲重光摇照湖水。苍黄追骑尘外归。森索妖星阵前死。五陵愁碧春萋萋。灞川玉马空中嘶。羽书如电入青琐。雪腕如槌催昼鞞。白虬天子金煌铓。髙临帝座囬龙章。吴波不动楚山晚。花压栏千春昼长。", "metadata": {"source": "./data_simplified.txt"}}
{"page_content": "今郡旧志复谓当从敦传作芜湖。且谓县在芜湖之隂。古乐府多晋宋间人作。知人必审。而杜延业言于湖者误。然至司徒导屯于湖。一语明白不可破。则又为之辞曰。敦屯兵连营。必不止芜湖一城。此又支离之辞也。按帝纪。大宁元年。敦讽朝廷召已。夏四月敦下屯于湖。二年六月。将举兵内向。帝乃微行隂察之。此时敦下于湖年余矣。推锋纵蠚。冝在前茅。芜湖七十里纵有兵断后。明帝徃觇。必不越敦营七十里。舍中坚而觇后拒也。若敦傅之误。则不辨自见。何则。传既先书敦移镇姑孰。次书布置情状。又书病笃。帝再遣问。而后亲往察焉。其先后与记同。独后书芜湖与先书姑孰自相背戾尔。旧志何为取此说哉。然则今王敦城在芜湖县东一里者。岂无所据耶。曰。永昌元年。敦初犯顺。以正月至芜湖。上表罪状刁恊。越三月敦前锋抵石头。则自芜湖抗表复旷七旬而后下。芜湖有城。盖在永昌未入石头之先。不在太宁已下姑孰之后也。梦日有亭。玩鞭有亭。皆未考事迹先后。特因敦城以启其讹。又因敦传而实之尔。敦以孽臣。敢行称乱。在在遗臭。玩鞭。梦日。实在于湖。而芜湖有焉。不害为狂昏之戒。虽非事实。而可使乱臣贼子惧焉。", "metadata": {"source": "./data_simplified.txt"}}
{"page_content": "宋苏颖濵诗。\n老虎宂中卧。\n猎夫不敢窥。\n骅骝服箱骖盗骊。\n巡城三匝漫不知。\n帐中非事实。\n而可使乱臣贼子惧焉。", "metadata": {"source": "./data_simplified.txt"}}
{"page_content": "宋苏颖濵诗。\n老虎宂中卧。\n猎夫不敢窥。\n骅骝服箱骖盗骊。\n巡城三匝漫不知。\n帐中昼梦日遶壁。\n惊起知是黄须儿。\n马鞭七寳留道左。\n猛士徘徊不能过。\n遗矢如氷去已遥。\n明日神兵下赤霄。\n荒城至今人不住。\n狐兎惊走风萧萧。", "metadata": {"source": "./data_simplified.txt"}}
{"page_content": "宛陵群英后集张师鲁送胡彦徳之于湖。", "metadata": {"source": "./data_simplified.txt"}}
{"page_content": "之子方英妙。携书亦壮游。家声仰安定。诗律喜苏州。野腊经沙日。江鲜入瓮油。慈闱调膳后。永锡及吾俦。", "metadata": {"source": "./data_simplified.txt"}}
{"page_content": "宋李谦发于湖。断岸收潢潦。苍烟出翠微。众帆争鹁港。孤塔认枭矶。万事皆前定。重来悟昨非。此身縻薄爵。何处避危机。", "metadata": {"source": "./data_simplified.txt"}}
{"page_content": "张文潜宛丘集于湖曲并序。芜湖令寄示温庭筠湖隂曲。其序乃云。晋王敦反。屯于湖隂。帝微行至其营。敦梦日遶之。觉而追不及。故乐府有湖隂曲。按晋地志。有于湖而无湖隂。本记云。敦屯于湖。又曰。帝至于湖隂。察营垒而去。予顷游芜湖。问父老湖隂所在。皆莫之知也。然则帝至于湖。当为断句。乃作于湖曲以遗之。使正其是非云。", "metadata": {"source": "./data_simplified.txt"}}
{"page_content": "武昌云旗蔽天赤。夜筑于湖洗锋镝。巴滇绿骏风作蹄。去如灭没来不嘶。日围万里纒孤壁。虏气如霜已潜释。虵矛贱士识天颜。玉帐髯奴落妖魄。君不见铜驰陌上尘沙起。胡骑春来饮瀍水。浮江天马是龙儿。蹙踏杨州开帝里。王气髙悬五百秋。弄兵老濞空白头。石城战骨卧秋草。更欲君王分上流。", "metadata": {"source": "./data_simplified.txt"}}
{"page_content": "宣城总集。汪藻罢宣城。居于湖。杜硕甫有诗。次其韵。", "metadata": {"source": "./data_simplified.txt"}}
{"page_content": "我生日夜川流东。寓形大块无何中。尻舆神马定谁役。十年喜怒随狙公。持家到处逐温饱。异于虏者庐非穹。昭亭似欲得吾语。讵敢便点诗人胷。喜君佳句为予出。豪于徤鹘搏霜风。坐令衰朽有仙意。欲吸日月吞长虹。向来骚雅颇中厄。至今芜没曹刘踪。会须追还正始作。岂但少发痴儿朦。江头桞暗夏犹浅。鳞鳞正作春波融。况方辞吏捐五斗。何人更遣陶潜恭。径须擕酒就君饮。江山处处为君容。求田问舍亦不恶。功名付与陈元龙。", "metadata": {"source": "./data_simplified.txt"}}
{"page_content": "韩淲涧泉集潘文叔来赴堂审。泊于湖上。帝城车马辊红尘。忽见弹冠自在人。吟啸湖山连上苑。功名台阁付平津。午风正遶荷花发。晓月全依栁带匀。莫笑区区斗升者。守钱卖药十年身。", "metadata": {"source": "./data_simplified.txt"}}
{"page_content": "张于湖词怀于湖蝶恋花。恰则杏花红一树。撚指来时。结子青无数。漠漠春隂缠栁絮。一天风雨将春去。春到家山须小住。芍药樱桃。更是寻芳处。遶院碧莲三百畒。留春伴我春应许。", "metadata": {"source": "./data_simplified.txt"}}
{"page_content": "又满江红。千古凄凉兴亡事。但悲陈迹。迷望眼。吴波不动。楚山丛碧。巴滇绿骏追风远。武昌云斾连江赤。笑老奸遗臭。到如今留空壁。军书静烽烟息通轺。传消锋镝。仰太平天子坐收长策。蹙踏杨。开帝里。渡江天马龙为匹。看东南佳气欝葱葱。传千亿。", "metadata": {"source": "./data_simplified.txt"}}
{"page_content": "平湖。元一统志。在临汾县西五里。郡人上已日以为游观之所。临汾县志。平湖。在城西五里。遗迹尚有。吉安志。平湖。在龙泉县东南四十里永兴郷。宋苏颕濵集读书庐山中。作郡庐山下。平湖浸山脚。云峰对虚榭。红蕖纷欲落。白鸟时来下。犹思隐居胜。乱石惊湍泻。太平御览。南康记曰。空山上有平湖。湖中有艑音便底。浮在湖中。动摇便风雨。", "metadata": {"source": "./data_simplified.txt"}}
{"page_content": "薛许昌题平湖诗。\n平湖湖畔雨晴新。南北东西不隔尘。映野烟波浮动日。损花风雨寂寥春。山无俗路蔵髙士。岸泊仙舟忆主人。郍得载来都未保。此心离此甚情亲。", "metadata": {"source": "./data_simplified.txt"}}
{"page_content": "春日重游平湖。\n湖上春风发管弦。须临三十此离筵。离人忽有重来日。游女初非旧少年。官职已辜疲瘵望。诗名空被后生传。啼莺莫惜蹉跎恨。闲事聴吟一两篇。", "metadata": {"source": "./data_simplified.txt"}}
{"page_content": "渔溪藁。\n平湖一景堪图画。舟子烟波去复归。旧日元真无覔处。西山长见鹭鹚飞。", "metadata": {"source": "./data_simplified.txt"}}
{"page_content": "孙烛湖先生集雨中过湖。\n烟雨平湖短棹归。清秋休作楚词悲。关心千里莼鲈兴。转手一年橙橘时。好景何妨闲处得。胜怀应少俗人知。相过拊掌有竒事。添得锦囊无数诗。", "metadata": {"source": "./data_simplified.txt"}}
{"page_content": "喻良能香山集。\n平湖潋潋浸葱苍。昼出风烟十畮疆。宻曲六从霜后熟。玉芙蓉向露中芳。新开石洞连松碧。低结茰房映菊黄。冣爱堤邉秦地栁。一回春到一回长。", "metadata": {"source": "./data_simplified.txt"}}
{"page_content": "倪文举词临江仙。", "metadata": {"source": "./data_simplified.txt"}}
{"page_content": "湖上青山千万叠。倐如阵马交驰。平湖百顷却逶迟。晴光相荡激。倒影落沦漪。\n\n何日漾舟深碧处。细聴羗笛髙吹。多君起我以新诗。未能同寓目。聊复一伸眉。", "metadata": {"source": "./data_simplified.txt"}}
{"page_content": "丈湖。舆地广记。在浦城县。", "metadata": {"source": "./data_simplified.txt"}}
{"page_content": "䧟湖。雷州府志。在遂溪县东南六十里。元系托寗二村。父老传云。唐时有一白牛入本村。乡人共杀食之。唯一老妪不食。天降大雨。二村俱䧟。老妪携一伞竹杖乗雨而走。回望地䧟不已。遂以伞竹挿地䧟处。其䧟遂止。而二村屋宇人民无一存者。其后伞竹倒生。湖傍有小祠。奉托寗二家之先。", "metadata": {"source": "./data_simplified.txt"}}
{"page_content": "忻湖。元一统志。在常州东南一里。周廻一十二里。山墟名云。分溪带峰茭苇之下。鸳鸿交集浮泳。于斯可以洗人忧思。故名忻。", "metadata": {"source": "./data_simplified.txt"}}
{"page_content": "族湖。余干县志。在洪厓乡。初名西河口。中有深潭。楚负刍时。东南洪水为民患。睢浩奏请祭江湖之神。制以金箕玉斗。乌牛白羊分遣礼官致祭。番阳余干议合祭。有老翁曰。若欲祭。当就湖之祖族问之。曰干越西河口。遂作亭致祭。明日水退。因名曰族湖亭。", "metadata": {"source": "./data_simplified.txt"}}
{"page_content": "米湖。𫎬县志。在壷江西山下。沙洁白如米。故名。", "metadata": {"source": "./data_simplified.txt"}}
{"page_content": "阳湖。大德毗陵志。去郡治东五十里。东西八里。南北三十二里。晋陵无锡雨处中分为界。北通蛟涛临津等湖。谓之三湖。南徐州记。陂湖乆坏。宋元嘉中修治。成良田数百余顷。北复有一湖。俗呼宋建湖。度其地本临津。后以宋重治。故名。南徐记。长渠南有小五湖相连。南通阳湖。非周官五湖也。", "metadata": {"source": "./data_simplified.txt"}}
{"page_content": "寅湖。临汀志。在长汀县东二里。周廻百步。以其居郡寅位。故名。中有小山。虽水溢不没。湖光绀碧可鉴。春生冬涸。郡人钟伯澹有诗云。\n百丈平湖一点山。\n碧琉璃涌小蒲团。\n长汀宰钱厚濒湖创亭。寳祐间。郡守周公晋重创。", "metadata": {"source": "./data_simplified.txt"}}
{"page_content": "窦湖。沣阳志。在澧阳县东六十里。", "metadata": {"source": "./data_simplified.txt"}}
{"page_content": "畹湖。饶州府志。在余干县。", "metadata": {"source": "./data_simplified.txt"}}
{"page_content": "舒湖。舆地纪胜。在长沙。昔冯氏飬鱼之地。后稍入中宫寺。", "metadata": {"source": "./data_simplified.txt"}}
{"page_content": "皮湖。上虞县前志。在县西北三十里。", "metadata": {"source": "./data_simplified.txt"}}
{"page_content": "仁湖。临海县志。在县东七十里。", "metadata": {"source": "./data_simplified.txt"}}
{"page_content": "傅湖。沔阳州志。在州北四十里。湖面约一百三十余顷。", "metadata": {"source": "./data_simplified.txt"}}
{"page_content": "左湖。舆地纪胜。在道州营道县。元结有铭。宋王梅溪家政集。\n左湖在原之东。又东曰湖邉。\n渔樵欵乃日相呼。\n舟楫生涯在画图。\n我与渔樵同隐逸。\n不须乞作自家湖。", "metadata": {"source": "./data_simplified.txt"}}
{"page_content": "团湖。寳祐濡须志。团湖。在庐江县南一百里。武陵图经。一在武陵县白马湖右。一在饶州府番阳县。", "metadata": {"source": "./data_simplified.txt"}}
{"page_content": "圎湖。上虞县志。在县西南四十里。周八十畒。", "metadata": {"source": "./data_simplified.txt"}}
{"page_content": "里湖。番阳县志。在饶州府番阳县。", "metadata": {"source": "./data_simplified.txt"}}
{"page_content": "贵湖。饶州府志。在余干县。", "metadata": {"source": "./data_simplified.txt"}}
{"page_content": "重湖。张舜南迁录。岳州洞庭湖西岸有沙州堆处。即青草庙。庙下一湖之内。中有此洲。南名青草。北名洞庭。所谓重湖也。清波杂志。绍兴辛酉。𪸩随侍之鄱阳。至南康杨栏左蠡失舟。老幼仅以身免。小泊沙际。俟易舟。信步至山椒一寺。轩名重湖。梁间一木牌。老僧指似是。乃苏内翰留题。登榻观之。即八月渡重湖。萧条万象踈。秋风片帆急。暮霭一山孤。许国心犹在。康时术已虚。岷峨千万里。投老得归无诗也。欲漫。尚可读。僧云。以所处深险。人迹不到。故留至今。然律诗而用两韵。叩于能诗者。曰诗格不一。如李诚之送唐子方亦两押山难字韵。政不必拘也。而坡歧亭。诗凡二十六句。而押六韵。或云无此格。韩退之有杂诗一篇。二十六句押六韵。", "metadata": {"source": "./data_simplified.txt"}}
{"page_content": "唐韩致光别集雪中过重湖信笔偶题。  道方时险拟如何。谪去甘心隐薜萝。青草湖将天暗合。白头浪与雪相和。旗亭腊酎逾年熟。水国春寒向晚多。处困不忙仍不怨。醉来唯是欲傞傞。", "metadata": {"source": "./data_simplified.txt"}}
{"page_content": "宋孙烛湖先生集章荆州再招宴渚宫重湖。", "metadata": {"source": "./data_simplified.txt"}}
{"page_content": "平生绛帐马荆州。肯念天涯万里舟。百丈便从沙岸发。聮镳还作渚宫游。芙蓉满意留连客。橙橘随时断送秋。不惜重湖重一醉。明朝巴峡暮猿愁。袁起岩诗。重湖湖在渚宫之北。一水湛然。舟自渚宫夷犹其中殆三四里。左右二桥相望。两岸野花交映。自湖入子城北便门。即郡圃矣。", "metadata": {"source": "./data_simplified.txt"}}
{"page_content": "夷犹画舫入重湖。野蝶闲鸥自笑呼。踏遍北园桃李径。又寻芳草到南郛。立崇卿词诉衷情。荆南重湖作", "metadata": {"source": "./data_simplified.txt"}}
{"page_content": "芙蓉深径小肩舆。相并语徐徐。红粧着处迎笑。遮路索踟蹰。锦步障。绣储胥。绕重湖。更添月照人面。花枝疑在蓬壶。", "metadata": {"source": "./data_simplified.txt"}}
{"page_content": "曲湖。元一统志。乖崖张咏。在陈州日。于九河凿为曲湖有诗云。未见有源须畎凿。便来此地费工夫。其后程琳来为守。更作栁湖。以为一郡胜景。范镇有诗云。栁湖才一里。尚恨限城郭。景物皆自然。不类人所作。苏辙诗云。栁湖万栁作云屯。种时乱䅤不须根。根如卧蛇自合抱。仰视不见蜩蝉喧。", "metadata": {"source": "./data_simplified.txt"}}
{"page_content": "濯湖。新昌县志。按舆地纪胜云。在州之东门外。昔许逊濯衣其中。湖水至今清澈。不受垢污。土人名为真君濯衣湖。", "metadata": {"source": "./data_simplified.txt"}}
{"page_content": "精湖。隋书蒋济传。文帝幸广陵。济表水道难通。上三州论以讽。不从。于是战船数千皆滞不得行。议者欲就留兵屯田。济以为东近湖。北临淮。若水盛时。贼易为冦。不可安屯。从之。车驾即发。还到精湖水稍尽。留船付济。凿地作四五道。蹴船令聚豫。作土豚遏断湖水。皆引后舡。一时开遏入淮中。", "metadata": {"source": "./data_simplified.txt"}}
{"page_content": "永乐大典卷之二千二百六十八", "metadata": {"source": "./data_simplified.txt"}}
{"page_content": "永乐大典卷之二千二百六十九\n\n六模\n\n湖\n\n日月湖\n\n舆地纪胜\n\n日月湖。在进贤县北十五里。又有石人滩。古谶云。日月湖明良将出。石人滩合状元生。", "metadata": {"source": "./data_simplified.txt"}}
{"page_content": "天星湖\n\n嘉禾郡志\n\n在嘉兴县东五十步。西东濶二十四丈。南北濶并池口濶各五十四丈。秦皇所掘。宋孝宗毓圣之地。湖中水草不生。亦一异也。", "metadata": {"source": "./data_simplified.txt"}}
{"page_content": "天心湖\n\n常德府志\n\n在龙阳县东。有天心湖。", "metadata": {"source": "./data_simplified.txt"}}
{"page_content": "星云湖\n\n云南志\n\n在征江府江川县。周廻一百里。湖有嘉鱼二种。一曰大头湖。一曰锦鲤湖。尾东流五里通罗伽湖。", "metadata": {"source": "./data_simplified.txt"}}
{"page_content": "天晓湖\n\n安福志\n\n在庆云兴德乡之界。岭上有湖阔百余丈。中有巨石。大旱不涸。巨浸不溢。", "metadata": {"source": "./data_simplified.txt"}}
{"page_content": "天中湖\n\n郡国志\n\n在金华府东阳县就日乡。", "metadata": {"source": "./data_simplified.txt"}}
{"page_content": "天赐湖\n\n台州志\n\n在黄岩县东南五十里阻浪山下。水极清泚。岁旱溉田千顷。故老相传以为不假浚凿。天实赐之。", "metadata": {"source": "./data_simplified.txt"}}
{"page_content": "赤城续志\n\n绍兴中。渔人网得古印。方四寸。背有文曰王母驱邪曹开府得之以授道士费德泓。", "metadata": {"source": "./data_simplified.txt"}}
{"page_content": "天照湖\n\n会稽前志\n\n湖在山阴县东三里。", "metadata": {"source": "./data_simplified.txt"}}
{"page_content": "风照湖\n\n长沙府志\n\n在湘阴县。", "metadata": {"source": "./data_simplified.txt"}}
{"page_content": "风南湖\n\n澧阳志\n\n在澧州安乡县西。", "metadata": {"source": "./data_simplified.txt"}}
{"page_content": "月明湖\n\n临淮志\n\n在临淮县闻贤门外。", "metadata": {"source": "./data_simplified.txt"}}
{"page_content": "平天湖\n\n温州府志\n\n瑞安州集云山在州治正北。即北湖。山山势北来。跨帆游。崇泰清泉集善。四乡为州主山。顶平处有平天湖。", "metadata": {"source": "./data_simplified.txt"}}
{"page_content": "冲天湖\n\n武陵图经即北湖。山山势北来。跨帆游。崇泰清泉集善。四乡为州主山。顶平处有平天湖。\n\n冲天湖\n\n武陵图经 在武陵县赵唐村。周十二里凫雁所集也。有黄鹤。人补辄飞起。故名冲天。\n\n连天湖\n\n武陵图经 在龙泉县西北。盖取水势之远。故名。\n\n仰天湖\n\n龙泉县志 一在龙泉县西北百里和浊潴水峻岭之巅。冬夏不竭。一在县东南三十里。\n\n落星湖\n\n元一统志 南康路在彭蠡湖西北。陈武帝王僧辩。败景于落星湾。即其处也。", "metadata": {"source": "./data_simplified.txt"}}
{"page_content": "一在萧山县西二十五里。周二十里。溉田百余顷。旧经云。后汉汉安二年。落星湖中。故名湖地合五千九百二十五亩三角。熙宁中。以湖地高者为田。为三千八百二十一亩。置十九围。其低者不围。乾道二年。拨田九百亩赐归正官大周仁之妻张氏。议复以湖利还民。淳熙十一年。言者以为请下所属开掘。故湖之为田者复以予民。自邑以西，逐岁得水。利田者得以资灌溉之利。庆元六年。临安府龙华寺僧宝华陈乞拨赐为田。今湖利遂废。", "metadata": {"source": "./data_simplified.txt"}}
{"page_content": "一在诸暨县北二十五里。分宜县志 在县西五里。耆旧相传唐耕者白氏母居此。一日有谓曰。若有白犬至门宜速徙。毋候之尽夜不寐。果如言。毋乃走。回视见一大星流于屋。须成湖。神光烛天。人因名为落星湖。且立庙祠之。", "metadata": {"source": "./data_simplified.txt"}}
{"page_content": "风湖 饶州府志 在鄱阳县 青霖湖 绍兴志 在萧山县南二十二里", "metadata": {"source": "./data_simplified.txt"}}
{"page_content": "可月湖 宋陈藻诗 范宰同郑公敏应尉振。送战船至海上招野人同游。赋得可月湖一篇奉呈。可月湖邉送战舸。长啸便欲凌清波。好风吹帆如去马。鼠曹若可双手把青天无云水初涨。一山两山浮水上。平生胆意少羁束。叩弦长歌心益壮。生平诵书口啾啾。何以一日观苍流。庞目太史足重茧。尽驱白恠归笔头。群公楚楚皆人物。我亦自忘布衣拙。恢谐莫续济川君。可无一诗记明月。一作年月霁月湖 元一统志 在眉州郡圃。今废。", "metadata": {"source": "./data_simplified.txt"}}
{"page_content": "却月湖 舆地纪胜 在汉川南七里。首尾迂直。形如却月。明月湖 嘉定州图经志 在谯楼之右。郭璞谶云。 姑姑。将州对洛都。但看千载后。变成明月湖。后隋姑将车开此湖。", "metadata": {"source": "./data_simplified.txt"}}
{"page_content": "宋景文公集 湖色澹无际。月华相与闲。临波双壁映。照浦一珠还。宿火汀洲外。横烟桑柘间。不妨清思剧。 举国尽溪山。", "metadata": {"source": "./data_simplified.txt"}}
{"page_content": "员九华先生集 游汉嘉明月湖。次宇文子。重韵。君子不见。天台贺季真。鉴湖一曲光泠泠 又不见 。钱塘林处士。西湖千载成高名。千顷菰蒲抹岸白。几束寒梅踈影横。呼吸湖光饮湖绿。两公便谓得此生。 吾僚胷次本丘壑。 中有林贺之高情。银盘夜色清净动。便欲邀汝成三人。旋喜叵罗金在眼。肯议仙桂来无根。前时六浊皆运出。招此不夜归重城。未蒙濡沫到恶客。先苦诗句来缤纷。思君对洗同一静。大胜狂歌归四明。", "metadata": {"source": "./data_simplified.txt"}}
{"page_content": "国朝谢肃密庵藁。明月湖舟中呈鲍庵。海陵才过又秦邮。～社湖中看白鹤。鸭绿映空春涨阔。骊珠阔月夜光浮。𫏐经州渚听蛟杼。 真似神仙共彩舟。俯仰山川风气混。楚人强半似吴讴。春断湖。", "metadata": {"source": "./data_simplified.txt"}}
{"page_content": "饶州府志。 在鄱阳县。夏盖湖 绍兴府上虞县志在县西南四十里。湖内三十六沟。其岸北二斗门依山。有神祠。湖东北则夏盖山也。一夏盖。一作夏驾又作夏架。永经云。西陵湖西有湖城山。东有夏架山。湖水上承妖臯溪。而下迳浙江。古语云。夏架山。浮盖山。屹立于湖中。不为湖水之涨涸也。", "metadata": {"source": "./data_simplified.txt"}}
{"page_content": "绍兴二年。上虞县令赵不摇言。县所管夏盖湖等一十三处。为田不便。吏部侍郎李光奏。一方利害。无甚于湖田。乞比较与湖。为田以来。所失常赋熟多孰少。自政知以来。以湖为田者乞复为湖。得㫖张守具经乆利害以闻。限三日。知越州张守言。上虞县夏盖湖改为田者一百三十一顷二十四亩。余姚县汝仇湖等湖一十三所。改为田八十一顷四十九亩。二年内暗失米四千二百三十六石八斗有零。民间所失当复数倍。乞复废为湖。自此两县可望全熟。委是经乆。有害无利。奉圣㫖。仍依自三年正月焉始。", "metadata": {"source": "./data_simplified.txt"}}
{"page_content": "给事公傅崧卿守鄊郡，时侍郎陈槖入幙，上言利便。槖窃惟执事作镇乡郡。心思所以兴利除害。为此邦悠乆之福。槖亦尝蚤夜筹虑。期有献于左右。其间非无利害之大者。复念吾君迁播未有定居。戎羯凭陵疆圉弗固。乃欲于此时陈利害之说。是犹疾病之人。邪气未除而遽议调补。亦似乎不知务也。故事非迫切于今日者。皆未敢輙有言。前日因至上虞境内过夏盖湖。而备完湖田之而遽议调补。亦似乎不知务也。故事非迫切于今日者。皆未敢輙有言。前日因至上虞境内过夏盖湖。而备完湖田之为害。实吾民今日倒悬之苦。有不得不言者。", "metadata": {"source": "./data_simplified.txt"}}
{"page_content": "古人欲设陂湖以备旱岁。王仲薿建请以为田。乃引鉴胡自然淤淀。已成田陆为说。又有不妨民间水利之语。其欺罔甚矣。然佃户占请之初。各有亩数。不敢侵冐占。当时湖之为田者为田者才十二三佃户止于高仰处作。未敢涸湖以自便。民田尚被其利。但滀水不如曩日之多。故诸乡之田岁岁有旱处。比年以来。冐占不已。今则湖尽为田矣。以夏盖湖推之。诸处可以类见。櫜所知者立上虞余姚。其它四邑皆不及知。新昌嵊县无。上虞余姚所管陂湖三十余所。而夏盖湖最大。周回一百五里。自来荫注上虞县新兴等五乡。及余姚县兰风乡。此六乡皆濒海。土平而水易泄。田以亩计无虑数十万。唯藉一湖灌溉之利。今既涸之为田。若雨不时降。则拱手以视禾稼之焦枯耳。其它诸湖所灌注。皆不下数百顷。植利入户倚以为命。而乃尽夺之。一遇旱暵。非唯赤子饥饿。僵踣路道路。而计司常赋。亏失尤多。虽尽得湖田租课。十不补其三四。又况每遇旱岁。湖田亦随例申诉。官中检放与民田等。昨见上虞丞言。曾蒙上司差委。相度湖田利害。因点对靖康元年建炎元年。湖田租课。", "metadata": {"source": "./data_simplified.txt"}}
{"page_content": "申诉。官中检放与民田等。昨见上虞丞言。曾蒙上司差委。相度湖田利害。因点对靖康元年建炎元年。湖田租课。检放外。两年共纳五千四百余石。而民田缘失陂湖之利。无处不旱。两年计检放秋米二万二千五百余石。只上虞一县如此。以此论之。其得其失。岂不较然。民间所损又可见矣。但当时以湖田租课归御前。与省计自分两家。虽得湖田百斛。而常赋亏万斛。嬖佞之臣犹将曰。此百斛者御前所得也。不剏湖田。何以由此。审计亏羡我何知哉。今湖田租课。既充经费。则漕台郡守固当计其得失之多寡而辨其利害。夫公上之与民一体也。有损于公。有益于民。犹当为之。况公私俱受其害。可不思所以革之耶。橐得之父老云。本州之湖。其自然可以为田者。唯有鉴湖高仰去处。盖不失水利。兼与民田。亦无相妨其它。皆随湖广狭以定植利之顷亩。寻常湖水平堤。旱岁尚忧不足。顷见李宣州言此利害甚详而明。必曾与执事熟论。况执事越人也。想前已洞达于中，君子怀济民利物之志。毎恨不得行耳。然则解斯人之倒悬。顾不在今日乎。橐愚意欲望执事。断以不疑。除鉴湖外。诸县湖田悉罢之。以便民。诚不赀之利也。然傥俟奏报。则湖田皆在四月上旬。插种之后。若行罢废。似非人情。不废则失今夏滀水之利。故橐必冀", "metadata": {"source": "./data_simplified.txt"}}
{"page_content": "之利也。然傥俟奏报。则湖田皆在四月上旬。插种之后。若行罢废。似非人情。不废则失今夏滀水之利。故橐必冀左右。以权宜即日施行。一面具利害闻奏。仍上待罪。如四聪嘉纳。则粒米狼戾之。庆可㘴而致。或俞音尚閟。则湖已滀水。今岁不得为田。是以宽嗷嗷之众。秋问果得一稔。则疲民可苏，盗贼可息。人乐其生，无斯乱之意，继而虽以此得罪，亦无愧于心矣。此事唯在肯賛行之，虽谋之上容，谋之益友，愚恐少有肯賛高明以必行者，执事试召所亲信三数人询之，必有二三之论，非其智识有不逮也，其势然耳。为国计者，必曰湖田岁入几万斛。正今日经费所頼，而遽罢之，则缓急何以济？为左右计者，必曰：“行在咫尺”，公为守臣，岂可不待奏报？而专罢行之事，此皆知其一，而不知其二也。又或以谓木必然者，亦人情之常。槖若非前日亲见，虽它人以诚相告，亦未尽信，盖橐闻湖田之害熟矣。向虽在幙府未尝言及，今播种迫期方献言于左右，诚以亲究其害耳。执事傥以槖之言为信，不异身临而目覩也。恐或以谓湖田行之，累年矣。纵不便于民，未应，疾苦若此其甚，岂可未闻于朝？一旦骤欲罢废，待报而行，未为晚也。槖谓此特拘挛守常者之言，非恻怛爱民者之言也，吾民困苦极矣。前此怨嗟嗷，为其父", "metadata": {"source": "./data_simplified.txt"}}
{"page_content": "废，待报而行，未为晚也。槖谓此特拘挛守常者之言，非恻怛爱民者之言也，吾民困苦极矣。前此怨嗟嗷，为其父母者，恬不闻知，流害滋深以至今日。今执事将自比于拘挛守常之徒乎？抑以世之重自任耶！", "metadata": {"source": "./data_simplified.txt"}}
{"page_content": "事有大可虑者，顷年虽有丰有凶，然冨民薄有储畜，兼它邦转籴可以相补，故小民幸免于沟壑。今虏骑所过之地，榖粟皆被焚，屈指聚落之间，有余粮者无几，且无它邦转籴之望，而官兵支费又将取给于民，父子兄弟不相聊矣。然犹竭力耕种，以觊秋获，雨泽在天，不可必也。陂湖之与夺在人。幸未至于后时。可不任其责哉。失此机会。岁事或亏湖田之租。常赋之额。两无所得。元元艰食。流离道路。强者为盗。弱者为丐。啸聚弄兵。岂不由此。执事当自见之。知橐不为过。论也。", "metadata": {"source": "./data_simplified.txt"}}
{"page_content": "建炎二年春。邑民尝诉湖田之害于抚谕使者。使者下其状于州县。上虞令陈休锡遂悉罢境内之湖田。翟帅以未得朝廷㫖挥。数窘之。陈不为变。是岁越境大旱。如诸暨新嵊赤地数百里。农夫无事于铚艾。独上虞大熟。余姚次之。余姚七乡。通江潮荫注。兼有烛溪湖等数处不可作田。不曾废。故亦熟。而上虞新兴等五乡。被夏盖湖之利尤为倍收。其冬新嵊之民。籴于上虞余姚者属。路不绝。向使陈令行之不果。则邑民救死不暇。况他境乎。夫以一县令尚能为之。橐之所望于左右冝如何。闻陈令。见在会稽。敢望呼召访以利害。橐既知利害之详。今或不言。橐则有罪。遂敢不避僣易。仰渎聴览。不任悚惧。更有数项鄙见。条具于后。此事如蒙采知利害之详。今或不言。橐则有罪。遂敢不避僣易。仰渎聴览。不任悚惧。更有数项鄙见。条具于后。此事如蒙采择，须在三月尽。文字到诸县，设或迟缓，不可过四月初二三也。盖此时湖田插种者尚少，兼植利人户，须于梅雨前修筑堤塘。雨作之后，难以施工也。槖三月二十一日，舟行湖中，询田夫，云已种二十之一。至月末，可种十之一。若罢湖田，所插之秧当为弃物，兴大利不可恤小害也。左右果欲施行，不可先使众人知，恐刻木得以为市。租湖田。人有愿种者，亦有不愿种者，徃徃相半。盖王仲薿多抑勒等第人租佃，或插种不，即空纳租课，如此之类皆不愿者，縁湖田不罢，不敢推还官中，年年以为患。亦有请数畒为名，而侵占蔓延至百十畒，如此之类皆愿种者，此湖之所以尽为田也。前此累有论诉，官中差人打量，只是为刻木及牙人乞覔租课，只仍元额，未尝增也。擅湖利者，皆乡村豪强之人，中间上司体量利害，此辈行贿至千余缗。今来或罢田，当有诉牒纷然并至，必以已种为词。亦有乞俟收成罢废者，此乃缓官中行遣，至期官吏移易，又复寝矣。惟在台严少加惩戒，毋为浮言所惑，幸甚。似闻鉴湖所入，居一郡湖田课额之半，可望台㫖令，案吏具。亦可答贴禀闻。朝廷若存鉴湖田，止减其半，而民田免", "metadata": {"source": "./data_simplified.txt"}}
{"page_content": "闻鉴湖所入，居一郡湖田课额之半，可望台㫖令，案吏具。亦可答贴禀闻。朝廷若存鉴湖田，止减其半，而民田免旱涸，常赋无亏灭，亦朝廷所乐闻也。", "metadata": {"source": "./data_simplified.txt"}}
{"page_content": "上虞陂湖之为田者共一十四所，共管纳租米四千余石，其西溪湖等十三所，共纳二千余石，而夏盖湖，独管纳二千余石，可以见夏盖湖之广阔。系上虞、余姚两县六乡二万余户，植利所系非轾。盖六乡皆邉海，弥望尽是平陆，非如衢、婺诸郡，间有池塘可以荫注。自与湖田无岁不旱，大旱之岁，至检放秋米一万余石。", "metadata": {"source": "./data_simplified.txt"}}
{"page_content": "逮建炎二年，陈令罢湖田。独此一乡无一户诉旱，其利害甚明。前年。陈令为新昌丞。槖备闻其语。恐台意以谓方朝廷多故，又总乡邦帅权，虑事渉太专，未欲尽罢。不识可先罢夏盖湖田否？盖其他诸湖比之为狭，纵失其利未为大害。虽州郡行遣，不当分彼此。然一时权冝，救民之所甚急，于理无碍，此亦俟雍齿之意，民间晓然，皆知惠之将及我也。", "metadata": {"source": "./data_simplified.txt"}}
{"page_content": "此已涉第二义。恐思其上者而不得。故谩及之。此项如蒙垂听。须当出榜述夏盖湖利害。及先罢之因。并言已一面具奏。付下植利张挂。仍令本县告示佃户。即时罢种若止行下本县。而不出榜。恐刻木特迟其事。必致后时。榜文既到必不敢匿。槖今所言，傥不蒙鄙斥，当宻询利害，条具呈以备，回銮时论列。櫜恐特迟其事。必致后时。榜文既到必不敢匿。槖今所言，傥不蒙鄙斥，当宻询利害，条具呈以备，回銮时论列。櫜恐安抚龙图为事已迫期，不暇草奏。敢乞只以橐今所言，录白缴进。其间不急之语。乞赐刚去。苟利于民，橐虽死不恨。贡泰甫闽南集", "metadata": {"source": "./data_simplified.txt"}}
{"page_content": "《上虞县后湖记》", "metadata": {"source": "./data_simplified.txt"}}
{"page_content": "上虞县在北五乡曰。永丰。上虞。新兴。宁远。孝义五乡。有三湖。曰。上妃。白马。夏盖。而夏盖寔承其委。其周一百五里。其门三十有六。其溉一十三万畒。其赋一万石竒。中有浑名枭镜。虽大旱不竭。而其支流余润。又足以远被。会稽之余姚。兰风一都三保之境。其为利也亦慱哉。湖自唐长庆中。民始请割田为之。仍令受水者包其所输。至今五郷田租倍它产。然其地势倚江枕海。醎卤浸滛伤败禾稼。东南又多大山深谷。一遇暴涨。则奔溃莫御。旱即枯涸可待。故其隄防启闭之法。眎二湖为尤谨。叠堰分埭以时蓄泄。限量晷刻以节多寡。序以先后以均远近。而后民免㐫荒之忧。官无侵夺纷争之讼矣。", "metadata": {"source": "./data_simplified.txt"}}
{"page_content": "宋政和初越守王仲薿尝废湖为田得不偿费南渡后。吏部侍郎李光䟽于朝。尽复为湖。嘉熈丁酉。几夺于福邸。五乡民张康等阖辞争之廼已。始末具。见碑志。及通鉴长编。国家内附以来。属时屡丰。水利不讲。居民乃窃缘堤髙仰以私播植。元贞间或言之。营田使者得田三十顷。粟五百石。然自是延莫禁。湖之存无几。即有旱干水溢。则五乡咸受其害矣。", "metadata": {"source": "./data_simplified.txt"}}
{"page_content": "至正十二年。翰林应奉林希元来为尹。遂定其垦数。余悉为湖。十六年夏旱。豪民乗。间侵种。其禁复弛。县尹李睿力复之。明年春。行御史台移治会稽。驻兵县境。或悉为湖。十六年夏旱。豪民乗。间侵种。其禁复弛。县尹李睿力复之。明年春。行御史台移治会稽。驻兵县境。或妄言湖膏腴可屯田。典兵者忽于识察。一旦竭如焦釜。所得仅百石。而官民失利不可胜计。御史察知其弊。俾尝赋于官者田如初。他皆谕罢。明年春。又有献之长枪军者。頼分省阻之。于是积水盈溢。惠及远近。而湖之利益慱矣。又明年。父老廼相率谋於邑士徐焕文魏延。曰。湖食。我民生死倚之。不有纪述。将何以示来者。焕文等以予之言尝信于其人也。具以状请。窃惟沟洫浍川之制废。陂湖池塘之利兴。而叔孙敖。史起。郑国。文翁。郑当时。倪宽。召信臣。之流。各以治能名于时。其载之史传者。班班可见。迨我国家内设都水监。外立庸田司郡县守令。皆知河防兼渠堰。凡所以。为生民计者可谓周宻而深远矣。尚何弗修廼軄。徃徃使已成之业湮废崩溃哉。且是湖也。旱则决水以灌田。涝则导田以注海。用力寡而成功多。与诸湖较之。实相倍蓰耶。某以不敢重违父老之请而叙次其故。用刻诸石。岂徒为豪强奸贪之警。庶几长民者知所劝焉。", "metadata": {"source": "./data_simplified.txt"}}
{"page_content": "诗曰：\n事世事相寻败与成。\n湖中畚锸浩纵横。\n共知陂壊行当复。\n敢恨台髙既已倾。\n小隐山园在湖中。\n近闻亭观皆废。\n天镜忽看孤月堕。\n樵风长送片帆轾。\n下临万顷如云稼。\n从此年年有颂声。", "metadata": {"source": "./data_simplified.txt"}}
{"page_content": "绍兴府志王俨夏盖湖水利记", "metadata": {"source": "./data_simplified.txt"}}
{"page_content": "越之属邑。曰上虞。其邑有湖。曰夏盖。周围百里有竒。而去邑四十里。相传为邑人田潴水以灌其五乡之田。及邻壤余姚兰风之田。均頼以沾溉。郡志所谓夏盖湖一百五里。荫注上虞县新兴等五郷。及余姚兰风乡是已。昔人作渠引水。盛有定规。歴世既远。或废湖为田。或改田为湖。更变不一。旧渠堙废。虞邑之人曰。湖水我土地所有。于姚江乎何与。故吝而不与。姚江之人则曰。水冝通流而无不达。岂虞人可专。故争而不辍。自其情而论之。虞邑之地髙姚江之地下。水或一泄。势若建虞邑必有䁧旱之害。于兹水不得不靳。兰风他无所潴。不得是水其田亦不能有成。于兹水不得不争。向自前宋以迄于元。相讼相争。迨非一世。二邑之人既各嗜所欲。而不能推人之情。为二邑者。又各私其民。而不能平人之颂。此其争所以绵绵而不已也。", "metadata": {"source": "./data_simplified.txt"}}
{"page_content": "板圗归化。姚江湖炫軰以其事䜣宪府。宪府檄太守考其实。相其宜以均其利。于是移委判府亲诣湖所。会二邑之长。与其耆老。考索志书。寻访旧迹。咨诹舆论。以其不失旧规。以慊人情。以息争讼。佥谓兰风一都。为茹谦七九。其田与虞接境。素与兹水共济。炫辈所言四五。田为畒者六千。亦冝滋以斯水。余皆去湖远。势不相及。彼有堰名。陈仓摄于二邑之间。作渠其上。通水以荫兰。田为畒者六千。亦冝滋以斯水。余皆去湖远。势不相及。彼有堰名。陈仓摄于二邑之间。作渠其上。通水以荫兰风之田。之以石。闸之以板。合之以鎻。戒近民守之。而上其钥于郡府。遇亢旸二邑同给钥。诣堰所集乃父老。启乃渠闸。量去䟽水适可。而函钥闭之。即归其钥于府。庶杜过求之私。遏相争之患。议既定。辞阖于一。太守尽召其耆民集于庭。亲谕之至再至三。允无。间言。既得其情乃述其辞复于宪府。命二邑与作渠。既而渠成。且期不变所议也。俾纪其事而勒诸石。嗟夫。水之系于人也大矣。民无水不生活。茍树艺五糓而不得水。苗则槁矣。果何以粒我烝民。而能遂其相生相养之道哉。此二邑之人所以汲汲焉争兹水也。然其争也乆。阅时歴世孰得而平之。圣朝启运化洽万邦。斯民能格乃心。数十百年不能次之讼一日而息。其与虞芮质厥成何以异哉。使不渝此心。永不易此论。均兹水之利。俾斯渠永不坏。将隣境恊和民德归厚矣。人心诚和于下。天心必和于上。雨旸时若。丰年累应。复何争乎兹水。请以为记。", "metadata": {"source": "./data_simplified.txt"}}
{"page_content": "四明杂记 夏盖胡诗\n夏盖山前夏盖湖。湖山形势压东吴。雪中佛刹金银界。林外人家罨昼圗。大禹功勲藏玉册。有虞魂梦隔苍梧。徘徊不尽登临意。策马西风日又晡。\n两眺登临已壮哉。褰衣又上禹峰来。俯看湖水明如镜。遥望吴山小似杯。天外云随孤鸟没。剡中舩逐暮潮囬。欲将诗句题高处。唤取闲僧扫石苔。", "metadata": {"source": "./data_simplified.txt"}}
{"page_content": "夏驾湖 建康志\n在城东南五十里。属上元县丹阳乡。今为田曹宪扬州记云。晋惠帝永宁二年。有石浮来建邺。自秦淮夏驾湖登岸二百余歩。百姓咸曰。石来石来。至明年石氷果入扬州。\n沈约宋书。晋惠帝太安元年。丹阳湖。常熟县夏驾湖。有大石浮二百步而登岸。民惊噪曰。石来干寳曰。寻有石氷入建邺。今丹阳乡范墟渡旧有石浮数尺。形如碌碡。父老云。即古夏驾湖浮来石也。\n苏州府志在吴县西城下。吴王寿夣避署驾逰于此。故名金城。下但存外濠。即漕河也。河内悉为民田。不复有湖。犹河傍种菱甚美。谓之夏驾湖菱。", "metadata": {"source": "./data_simplified.txt"}}
{"page_content": "周文英夏驾湖\n吴王城西夏驾湖。至今草木青扶踈。想见吴王来避暑。后宫跃濯千芙蕖。酣红矗翠总殊绝。谁似西施天下无。西施醉凭水䆫睡。蔓衍鱼龙张水戏。月上湖头王醉醒。归舟莲炬繁如星。不知左拥右扇者。日夜窥吴不暂舍。", "metadata": {"source": "./data_simplified.txt"}}
{"page_content": "秋积湖 凤阳府图经志\n在灵璧县。水泥湖凤阳府图经志 在灵璧县。水泥湖 临川志 在抚州府临川县。 水槽湖 饶州府志在鄱阳县。水傍湖 饶州府志在鄱阳县。石潭湖 饶州府志在余干县。石林湖 长沙府志在长沙县。石浦湖 绍兴府志在会稽县东南四十里。石塘湖 安庆府志在桐城县南一百三十余里。大龙山之南。其西南抵安庆城东北之叚塘湖。遇夏涨溢。则东合枞阳之水以逹江流。石砌湖 金陵新志在城南五十三里。周二十二里。溉田四十余顷。石地湖 云南志在姚安府姚州南八里。石桥湖 临安志在仁和县之临平镇西永和乡。石皷湖 临安志在仁和桐扣山下。晋时石皷出于岸故名。石乌湖 清源志在泉州。周四十七丈阔一十六丈。深三丈。灌田一十二石。石臼湖 武陵图经在武陵县南。湘中记益阳县蔡子池有大石臼。蔡伦舂纸处也。县益阳地。后隶岳。故晏氏类要编入岳州。金陵新志在溧水州西南四十里。纵五十里。衡四十里。西连丹阳湖。湖中有军山。塔子。马头。雀垒。四山。其水旧有二泒入龙潭梅梁港经汤家步通浊水。此道今堙塞。郡县志在常德府龙阳县东南五里。髙邮志去髙邮城五十里。", "metadata": {"source": "./data_simplified.txt"}}
{"page_content": "宋杨诚斋攸山望石臼湖  诗\n雨中深闭轿牎纱。惊见孤光射眼花。\n一顾平湖山尽处。碧铜镜外走青蛇。", "metadata": {"source": "./data_simplified.txt"}}
{"page_content": "石西湖 武陵图经在沅江县东十步。石濩湖武陵图经在沅江县东十步。石濩湖 元一统志在海州胊山县南一百五十二里。距沭阳县东八十里。周廻二里。与沭阳。涟水。朐山。三县分湖为界。其水注入海南入涟水。旧经云。即秦时长水县也。此并按图经。神异。传曰。秦始皇时童谣曰。城门有血。城当陷没。有一老母闻之忧惧。每旦徃窥城门。门传兵缚之。母言其故。门传兵乃杀犬以血涂门。母徃见血便走。须曳水大至。郡县陷老母牵犬北走六十里至伊耒山得免。西南隅今仍有石屋。名为神母庙。庙前石上狗迹犹存。北齐天统中。此湖遂竭。西南隅有一小城。余址犹在。绕城古井有数十处。又有铜尾瓦噐如廛肆之所。乃知县没非虚。石肖湖 饶州府志在鄱阳县。石皱湖 抚州府志在临川县。", "metadata": {"source": "./data_simplified.txt"}}
{"page_content": "石梁湖 唐刘长卿诗 石梁湖忆陆兼 故人千里道。沧波十年别。夜上明月楼。相见楚天阔。潇潇青林暮。弱袅凉风发。湖色淡不流。沙鸥远还灭。烟波日已远。音问日已绝。岁晏 空含情。江臯绿芳歇。", "metadata": {"source": "./data_simplified.txt"}}
{"page_content": "峡山湖 安庆府志在青阳县北十里。陶山湖 温州路志又名西湖。在陶山北。旧名木溜。与山后施渚湖通。宋张顾开自山门极。筑斗门防水。民田頼焉。", "metadata": {"source": "./data_simplified.txt"}}
{"page_content": "温州府志 赵抃逰陶山湖诗\n赵抃逰陶山湖诗\n十里平湖一画船。短篙慢浆恰相便。\n风随雨意来无定。云伴山容出自然。\n煑茗得泉资味永。弹琴近水觉声玄。\n兹游自信俱清绝。留与陶峰野老传。", "metadata": {"source": "./data_simplified.txt"}}
{"page_content": "淀山湖 苏州府志在昆山县南八十里。属松江府界。东西三十六里。南北十八里。汇苏湖秀三州之水。水由西南趋东北。入吴松江大江入于海。玉峰志在县东南八十里。今考证得水属华亭。北岸属本县。旧志云。湖周围二百五十里。由港浦而入海。浙人常苦水患。经世大典奎章阁学士院。奉𠡠纂修淀山湖记。至元三十年六月二十五日。参政暗都刺等奏。浙西诸郡赋入甲天下。亡宋江淮军需咸藉供亿。附属以来多被水灾。钱粮少减。盖中有巨浸大湖上受抗湖。诸山之水。下汇淀山湖东流入海。此湖在宋时委官差军守之。湖旁余地不许侵占。常疏其壅塞以泄水势。故少水患。今既无人管领。遂为势豪绝水筑隄绕湖为田。湖狭不足潴畜。每遇霖潦遂泛溢为害。昨本省官忙古刺等。兴言疏治因受曹总管金而止。张参议潘应武等相继建言。识者咸以为便。臣等议此事可行无疑。然工役大须军民相参。莲委连干官提督。行省山住子。行院董八都儿子。行台哈刺䚟。令亲诣相视。会计。合用军夫拟禀。上曰。诚利益羙事。行已晚。毋自疑沮。其行之十一月二日。平章铁哥等奏。太湖浙西巨浸诸州之水皆归马。潴畜之余。分汇淀山湖东入于海。亡宋时。于分流港口设军屯守。常时䟽涤。故无壅泽垫没之患。收附后。失于䟽治。势家豪户于湖四畔围筑成田。水道闭不能通。遂致泛溢为灾。缘此建言。拟令军民除辟。奏凖委官相视。计用夫十二万。百日可毕。臣等议。昨奏军民共役。今民丁数多。不须调军。止就旁郡诸邑户内微差。毋令偏负。上曰。有损有益。威令均齐。毋自疑惑其匀科之。三十一年八月十一日。平章铁哥等奏。江浙省言太湖淀山湖。旧皆通海。后为沙壅。水无所归。故泛溢没禾稼。官租亏折。民皆艰食。识者建言。自亡宋归附。至今未尝䟽治。遂致沙壅。今水涸土见民围筑成田。今拟二湖九有泻水河渠。咸䟽通之使得入海。诚为利益。奏过先帝。差倩民夫二十万䟽掘已毕。今诸何日受两潮渐致沙涨。宋时令撩洗军八千屯守。巡捕盗贼。䟽涤淤沙。今若不依旧宋例令。军屯守。必致坐隳成功。民受其弊。臣等议。常时工役拨军。枢府犹见恡惜也。屯守河道用军八千必辞不遣。淀山湖围田赋粮二万石。就此赋募民夫四千。调军士四千。同屯守。立都水防田。使司职掌收捕海贼。修治河渠围田。命伯颜察儿。洎枢府官议毕间奏。于是枢府言。尝奏淀山", "metadata": {"source": "./data_simplified.txt"}}
{"page_content": "屯守。立都水防田。使司职掌收捕海贼。修治河渠围田。命伯颜察儿。洎枢府官议毕间奏。于是枢府言。尝奏淀山湖。亡宋设军屯守。范殿师朱张辈必知其故。拟与省官集议定禀奏。上从之。乃集枢府官。及范殿师等共议。朱张言。亡宋屯守河道。用手号军大处千人。小处不下三百四百。隶廵检司管领。范殿师言。老夫四千。非动摇四十万户不可。若令五千军屯守。就委万户一贠提调。事或可行。臣等亦以为然。与都水廵防万户府职名。俾隷行院。枢府官又言。若再委知源委之人。询其详。俟至大都徐议。从之又奏疏治太湖。淀山湖。分流河渠。并差军屯守廵捕。枢府会议不从。臣等谓此大役幸成。胙欲差民五千屯守以时修治。庶免日后再役之患。圣意以为老民则致烦扰。臣等亦谓信然。工役已成。若不接续修治。恐前功俱废。后患愈深。今拟先与军疏涤一次。余至大都别议。上从之。", "metadata": {"source": "./data_simplified.txt"}}
{"page_content": "宋张广东䆫集。张广彦实过淀山湖诗昨日过湖风打头。苇蒲深处泊官舟。近人乌鸟语声碎。濒海风烟日夜浮。午饭腥咸半鲑菜。客床颠倒一皮裘。平生浪说在家好。晚向波涛未肯休。", "metadata": {"source": "./data_simplified.txt"}}
{"page_content": "国朝顾禄诗 夜过淀山湖无数清莎覆碧湍。满湖风浪夜漫漫。扁舟不敢中流过。怕有蛟螭黑处蟠。", "metadata": {"source": "./data_simplified.txt"}}
{"page_content": "昆山湖 宋朱翌诗 长湖远粘天。髙浪正沃日。如何万窍号。乱我千顷碧。云迷电始笑。日暗天为泣。不堕鱼龙奸。仰荷天地德。自怜苦何缘。六月事行役。是事姑置之。昆丘俨前立。三老笑举纲。惊呼得鲈尺。罢亚垂珠旒。鸿头槎玉粒。便当骑狭马。与农供一力。", "metadata": {"source": "./data_simplified.txt"}}
{"page_content": "香山湖 舆地纪胜 在江隂军寰宇记云。昔有道士在山修道。常有鹿来饮水。产一女子。鹿毋遂还。道士养之。长大姿色绝伦。𠡠知来取。遂入香山湖浴。浴了入山便夫所在。其山及湖因号香山湖也。", "metadata": {"source": "./data_simplified.txt"}}
{"page_content": "横山湖 绍兴志 在诸暨县北六十五里。", "metadata": {"source": "./data_simplified.txt"}}
{"page_content": "力山湖 绍兴志 在诸暨县北五十五里。", "metadata": {"source": "./data_simplified.txt"}}
{"page_content": "孤山湖绍兴志在诸暨县东北五十五里。", "metadata": {"source": "./data_simplified.txt"}}
{"page_content": "牟山湖 绍兴志 在余姚县西北二三十五里。周三十里。东北有土门。", "metadata": {"source": "./data_simplified.txt"}}
{"page_content": "独山湖 秋浦新志 在青阳县北五里。", "metadata": {"source": "./data_simplified.txt"}}
{"page_content": "后山湖 绍兴志 在萧山县东南二十七里。周三里。", "metadata": {"source": "./data_simplified.txt"}}
{"page_content": "庞山湖 苏州府志独山湖 秋浦新志 在青阳县北五里。后山湖 绍兴志 在萧山县东南二十七里。周三里。庞山湖 苏州府志 在吴江东南。其上源。西接太湖。从甘泉桥出运河。下源。自鹿山湖出急水港。由白蚬江入淀山湖。而注之海。丁山湖 杭州志 在仁和县之永和乡。 姥山湖 绍兴府上虞县志 在县西南四十五里。周四里。主山湖 绍兴府上虞县志 在县南四十里。 艑山湖 岳州志 在州南五里。 铜山湖 绍与府上虞县志 在县南二十五里。唐元和二年。邑民叶再荣率其里人开创始。再荣语于人曰。铜山之北。谷岭之阳。有泉滔滔不竭。可潴之以备岁旱。余黄定童云悉力助成之。乡贡进士张岳记。杨沙湖 长沙府志 在湘隂县。低沙湖 长沙府志 在湘隂县。 朗沙湖 流砂湖 陈沙湖 饶州府志 俱在鄱阳县。", "metadata": {"source": "./data_simplified.txt"}}
{"page_content": "髙沙湖\n\n太平寰宇记\n在江陵府江陵县枚廽洲上。荆南志云。翠泽平晶。水陆狝旷芰荷殷生。鳞羽滋阜。湖南林野清旷可以栖托。故征士宗炳昔常家焉。北有小水自湖通江。谓之口。又荆渚故事云。江陵城西二十里髙沙湖。其中多鱼。元一统志 寰宇记云。在江陵。接梅廻洲。十道四蕃志云。齐聘士文范先生尝家焉。黄山谷诗。有且鲙髙沙鱼之句。太平广记王琳䱉表曰。髙沙老妪。非有意于绮罗。注江陵城西二十里髙山湖。其中多鱼详䱉。", "metadata": {"source": "./data_simplified.txt"}}
{"page_content": "长沙府志\n在湘隂县。", "metadata": {"source": "./data_simplified.txt"}}
{"page_content": "元张翥蜕庵集\n召入国学雨中过髙沙湖诗\n细雨洒秋色。平湖生白波。客心贪路急。帆力受风多。落木生诗思。惊禽避棹歌。舟行不借酒。兀坐柰秋何。", "metadata": {"source": "./data_simplified.txt"}}
{"page_content": "髙境湖\n\n绍兴府上虞县志\n在县西南四十里。周四十余畆。", "metadata": {"source": "./data_simplified.txt"}}
{"page_content": "符石湖\n\n武昌府志\n在武昌县西一百四十里。", "metadata": {"source": "./data_simplified.txt"}}
{"page_content": "磊石湖\n\n武陵图经\n在武陵县北。", "metadata": {"source": "./data_simplified.txt"}}
{"page_content": "盘石湖\n\n武昌府志\n在蒲圻县西三十里。", "metadata": {"source": "./data_simplified.txt"}}
{"page_content": "台州府赤城志\n白鹤山上有湖。中多盘石。", "metadata": {"source": "./data_simplified.txt"}}
{"page_content": "奠石湖\n\n郡县志\n在沔阳州玉沙县西北三十五里。", "metadata": {"source": "./data_simplified.txt"}}
{"page_content": "浮石湖\n\n寿昌乘\n在武昌府郡南一百二十里。周八十里。湖内有石独立周二十步。水涨不没。", "metadata": {"source": "./data_simplified.txt"}}
{"page_content": "担石湖\n\n隆兴府志\n舆地纪胜寰字记云。在隆兴府城东北二百六十里。其湖中有两石。有孔如人穿担状。古老云。壮士担此两石置湖中。因以为名。豫章志 新建县东北担石山下。名担石湖。", "metadata": {"source": "./data_simplified.txt"}}
{"page_content": "唐窦向叔诗\n过担石湖\n晓发渔门戍。晴看担石湖。日冲髙浪出。天入四空无。尺寸分州岛。纎毫指舳舻。渺然从此去。谁念客帆孤。", "metadata": {"source": "./data_simplified.txt"}}
{"page_content": "破石湖\n\n赤城志\n在天台县西南。故老云破石为湖。故名。侧有巨石及古塔僧禅尝卓庵。", "metadata": {"source": "./data_simplified.txt"}}
{"page_content": "柘石湖\n\n长沙府志\n在长沙县。", "metadata": {"source": "./data_simplified.txt"}}
{"page_content": "涌泉湖\n\n临安志长沙府志 在长沙县。涌泉湖 临安志 在冨阳县西二十五里。阔二十余尺。长四百歩。泉水涌出。可漑田数百顷。注泉湖 德安州志 在孝感县西南三十里。灵泉湖 建昌志 在南丰县东北八十里。法水院侧其详见法水寺。御池湖 岳阳志其湖在岳州。产蚌珠。 魏池湖 武陵图经 在武陵县北。军池湖 武陵图经 在武陵县北。冨池湖 郡县志 兴国军永兴县。源出翠屏六溪。东流五百里至冨池入大江。池口有昭勇庙。乃吴将甘宁也。与周瑜鲁肃为吴佐命。威声著间。尝镇冨池口。冨池据九江之会。前瞰淮壖。西引襄汉。地无阻固之水为险。盖控扼之地也。出镇于此。理亦冝然。一在常德府龙阳县北十五里。复池湖 郡县志 在沔阳州界。唐元和志云。后周武帝改置复州。取此湖为名。利池湖 鄱阳县志 在鄱阳县。枝池湖 古罗志 在湘隂县北三十五里。劒池湖 元一统志 在处州龙泉县南三里。世传殴冶子于此铸劒。其一号龙渊。就湖淬之。劒化龙而去。处州府志", "metadata": {"source": "./data_simplified.txt"}}
{"page_content": "孟淳诗\n\n昔闻殴冶子。今识劒池湖。一掬泉多少。千年事有无。神工应幻化。灵物岂泥涂。琐碎洲中铁。相传出旧罏。", "metadata": {"source": "./data_simplified.txt"}}
{"page_content": "角池湖 饶州府志 在鄱阳县。潮池湖 饶州府志 在鄱阳县。玉池湖 舆地纪胜饶州府志 在鄱阳县。潮池湖 饶州府志 在鄱阳县。玉池湖 舆地纪胜 在湘隂县。按郦道元注水经云。玉涧水出巴陵县东。玉山有玉溪北流注于江。今无玉涧有玉湖。", "metadata": {"source": "./data_simplified.txt"}}
{"page_content": "乹塘湖 郡县志 在天长县东北五里。平塘湖 郡县志 在江陵府潜江县。京塘湖 绍兴志 在诸暨县东北三十里。横塘湖 绍兴志 在诸暨县北二十五里。新塘湖 饶州府志 在鄱阳县。车塘湖 饶州府志 在鄱阳县。坑塘湖 饶州府志 在鄱阳县。江塘湖 武陵图经 在武陵县东。", "metadata": {"source": "./data_simplified.txt"}}
{"page_content": "长塘湖 金陵新志在溧阳州北五十三里。周廻一百五十里。接金坛冝兴州界。旧名洮湖。周处韦照郦道元皆以此湖为五湖之一。中有浮山。其水东连震泽。春夏深。秋冬浅。虞翻曰。大湖有五湖。下故谓之五湖。满湖。兆湖。射湖。贵湖。及太湖为五湖。并太湖之小支俱连太湖。故太湖兼得五湖之名注云兆湖。一名长塘湖在义兴。张勃吴录云。五湖者。太湖之别名以其周行五百余里。故以五湖为名。然吴越战于五湖。直在笠泽一湖中耳。范蠡游五湖即此是。郭璞江赋云。彭蠡。青草。具区洮。滆。以为五湖。洮。音姚。南徐州记云。延陵县东南长塘湖又名洮湖。舆地志。临津西有长塘湖属延陵永世二县。西受溧水通溧阳界。周处风土记云。洮湖别名长塘湖。咸和三年。苏逸以万余人。自延陵湖将入吴兴。将军王光之追及。战于深陟溧阳。获之。又王恭兵溃走至长塘湖。皆此处也。按湖。即古延陵尉所居。其水东连震泽入松江。宋以庾业代义兴太守刘延熙。业至长塘湖。即与延熈合制。遣沈怀朋等东讨。卒破业于湖。湖春夏水深五尺余。秋冬差浅。受大汉南流三十里至大坏山。", "metadata": {"source": "./data_simplified.txt"}}
{"page_content": "张藉长塘湖诗。一斛水中半斛鱼。言湖中多鱼如此。", "metadata": {"source": "./data_simplified.txt"}}
{"page_content": "祥符图经云周回一百二十里。宜兴旧志在县西百里。东西二十里。南北三十五里。与溧阳金坛分界。于隐风土。", "metadata": {"source": "./data_simplified.txt"}}
{"page_content": "此。祥符图经云周回一百二十里。宜兴旧志在县西百里。东西二十里。南北三十五里。与溧阳金坛分界。于隐风土记云。阳羡西北有洮湖。中有大小坏山。与地志。洮湖即长塘湖。晋王舒男王元之追韩晃于此。", "metadata": {"source": "./data_simplified.txt"}}
{"page_content": "唐张籍作长塘湖诗云：\n一斛水中半斛鱼。\n大鱼如栁叶。\n小鱼如针锋。\n言湖中鱼多如此。", "metadata": {"source": "./data_simplified.txt"}}
{"page_content": "十道四蕃志载昔有吏丁初于长塘湖。见一青衣少妇。初方惧。俄陂中。化为獭。衣即荷叶。岂以多鱼乃有獭。以敺之耳。南徐州志在金坛县南三十里。周廻一百二里。又名洮湖。字书洮。音姚。即五湖之一。旧有八十一浦口。后所存惟二十有七。皆淤塞不通。京口耆旧传王康乘字伯寿每尝论金坛水利。谓洮湖旧八十一浦口。实受荆城延陵丁角步四源之水。今所存惟二十有七。皆于塞不通。盍访旧迹没而深之。下流无壅。则水不为害。人以为便。", "metadata": {"source": "./data_simplified.txt"}}
{"page_content": "饶州府志在余千县。元张伯雨诗：\n四月旦抵钱源。\n不数武出长塘湖。\n水涸不能进。\n是夕大雨明旦绝湖。\n入白石渎四十里。\n即步诗。\n阁舟孤芦漘。\n夜雨来如期。\n水生天末白。\n捩拖入渺弥。\n縠裙颒面。\n螺黛新刷眉盛我大珠中。\n独与蛟人嬉。\n宿昔冲瞋通。\n几失此叚奇意行每如此。\n动静宁容。", "metadata": {"source": "./data_simplified.txt"}}
{"page_content": "廖塘湖武陵图经在武陵东。洪塘湖凤阳府志在虹县西南七十里仁信乡。叚塘湖安庆府志在怀宁县。县东二十里至。", "metadata": {"source": "./data_simplified.txt"}}
{"page_content": "廖塘湖武陵图经在武陵东。洪塘湖凤阳府志在虹县西南七十里仁信乡。叚塘湖安庆府志在怀宁县。县东二十里至长风港。又五十里出海林口。至纵阳河计七十里而入江。", "metadata": {"source": "./data_simplified.txt"}}
{"page_content": "葛塘湖金陵新志在城东南七十二里。周廻七里。溉田四十顷。旧经云。昔葛僊翁于此炼丹。故以名之。", "metadata": {"source": "./data_simplified.txt"}}
{"page_content": "楮塘湖岳州志在华容县治西南二十五里。化丘湖荆州府志在监利县北一里。巴丘湖太平寰宇记在岳州巴陵县。湖中有曹由洲。即曹公为孙权所败处。在县南一名青草湖。俗云。古云梦泽也。", "metadata": {"source": "./data_simplified.txt"}}
{"page_content": "惠泥湖云南志在乌蒙府西五十里。泥湖抚州志在临川县。赛港湖沔阳州志在州之南四十五里。破港湖抚州志在崇仁县。", "metadata": {"source": "./data_simplified.txt"}}
{"page_content": "固城湖溧水县志在县西南九十里。周廻一百里。深三丈。南北三十里。东西二十五里。环楚王故城。有水四泒湖中流。与太平接界。与丹阳湖石臼湖相接。号曰三湖。东经五堰。自常州宜与县界流入太湖。此道今堙塞。宋雀宫教集固城湖舟泊楚城下。当风十顷湾。凉生水鉴面。人在玉壶间。隐见云端树。低昻枕上山。江湖有如此。一笑白鸥闲。", "metadata": {"source": "./data_simplified.txt"}}
{"page_content": "字溪阳先生集固城湖\n掌似平芜远际空。湾湾曲曲水相通。芦汀蓼渚新秋。一叚浓蓝一叚红。", "metadata": {"source": "./data_simplified.txt"}}
{"page_content": "有户尽开杨影底。无轩不在水光中。浓蓝染就秋空碧。只欠斜飞几点鸿。溪平岸阔栁侵沙。泼泼游鳞弄月华。柔栌数声深夜悄。渔人相唤隔芦葭。", "metadata": {"source": "./data_simplified.txt"}}
{"page_content": "澌城湖岳州志在岳州华容县西南三十里。度城湖玉峰志在县东南七十里。北自石浦道褐浦萧市浦入于吴松江。顾城湖元董嗣杲庐山集乱沙拍岸雪模糊。几簇瑶林冩画图。港狭得风帆掠水。霎时吹泊顾城湖。江城湖金陵新志在句容县西北六十里。计一百八十畒。深六尺二寸。溉田八百畒。属瑯琊乡二十八都。彭城湖郡县志在定远县南四十五里。溉民田一百余顷。夏先地志云。墙下湖周环一十里。即此湖也。巴城湖苏州府志在昆山。上接阳城湖。入大七浦等港。入于江。阳城湖元一统志在长洲县东北。潴浸广阔。溉田之利甚慱。玉峰志前志载阳城湖。包湖儡荡。三水合而为一。今按其迹考之。阳城湖在县西北。里与常熟接境。南出尤泾直义浦黄渎浦通至和塘。北自陆泾入儡荡归上元。尤泾入于县。儡荡去阳城湖有五里。自尤泾朱昌泾南入大虞梁里浦。通吴松江包湖。乃巴湖又在西北十里。此三水势脉相通。中有支港贯穿其间。然未合为一也。仲村湖高志去城东北六十里。东西南北并至眉陈村。邓村湖郡县志在江都县平辽乡。王村湖安庆府志在青阳县北二十里。朱村湖绍兴志在诸里。东西南北并至眉陈村。邓村湖郡县志在江都县平辽乡。王村湖安庆府志在青阳县北二十里。朱村湖绍兴志在诸暨县北二十五里。村湖绍兴志在诸暨县东北三十里。前村湖绍兴志在诸暨县南七里。盛村湖绍兴志在诸暨县南二十里。罗村湖绍兴志在诸暨县北六十五里。生江湖太平宇记在岳州巴陵县。与青草湖相连。大小与太湖相似。剏江湖郡县志在天长县东五十里。旧河湖安陆州志在安陆州京山县南一百五十里。今并赤马野猪湖。平河湖舆地胜高军离城八十里。陶河湖凤翔府图志在睢宁县界。忔田湖澧阳志在澧州安乡县南。庸田湖澧阳志在澧州㤗明村。富水湖兴国州志在兴国州城西六十里。今并冨池。曲水湖郡县志在德安府云夣县西北一十五里。冷水湖饶州府志在鄱阳县。清水湖宝祐濡须志在无为州东南二里。杜春堽月城外。今筑埧其上为楚马。在宝应县南五里。西南接范光湖。长沙府志在长沙县。漂水湖饶州府志在鄱阳县。分水湖冝春志州剌史李公将顺开渠。扺西城下曲转入城。恐卒有暴涨水口不足以受之。乃于城下展壕为湖。旁谓一闸。渠涨则启闸分水于湖。以杀其势。因扁之曰。分水湖。夹水湖潮州府三阳志有地曰夹水湖。乃三十余坑所会之地。有石龙于水中。身足麟甲俱全。长五丈余。身首与爪带肉红色。赤", "metadata": {"source": "./data_simplified.txt"}}
{"page_content": "府三阳志有地曰夹水湖。乃三十余坑所会之地。有石龙于水中。身足麟甲俱全。长五丈余。身首与爪带肉红色。赤色。今不知其若千年。不少变动。亦属阳境内。", "metadata": {"source": "./data_simplified.txt"}}
{"page_content": "谢陂湖绍兴志在上虞县北三十五里。旧经云。谢灵运庄也。自湖至谢氏西庄二十余里。", "metadata": {"source": "./data_simplified.txt"}}
{"page_content": "阳陂湖唐书地理志。在冨阳县北十里二十六步。周十六里六十四步。可溉田万畒。正观十二年。县令郝其开南六十步有隄。登封元年县令李所筑。东自海。西至于苋浦以捍水患。正元七年。县令郑旱又增修之。", "metadata": {"source": "./data_simplified.txt"}}
{"page_content": "女陂湖绍兴志在萧山县南二十里。周四里。", "metadata": {"source": "./data_simplified.txt"}}
{"page_content": "芍陂湖太平御览刘澄之豫州记曰。陈县地有芍陂湖。魏。将王陵与吴将张休交战处也。", "metadata": {"source": "./data_simplified.txt"}}
{"page_content": "陂湖武陵图经志黄闵记曰。有湖。名为陂。周廻数百顷、淸波澄映洲屿相望。", "metadata": {"source": "./data_simplified.txt"}}
{"page_content": "破堈湖郡县志在相城县东南一百二十余里冈山之阿。与竹子湖水相连。南接五观天荒自源子港以达江。绍兴志在上虞县北二十五里。旧经云。吴时望气者断山冈。因名。", "metadata": {"source": "./data_simplified.txt"}}
{"page_content": "坑湖抚州志在冝黄县。", "metadata": {"source": "./data_simplified.txt"}}
{"page_content": "泉坑湖长沙府志在长沙县。", "metadata": {"source": "./data_simplified.txt"}}
{"page_content": "净林湖绍兴志在萧山县西二十六里。同一十里。俗称杜湖。", "metadata": {"source": "./data_simplified.txt"}}
{"page_content": "林湖郡县志在荆州府枝江县。", "metadata": {"source": "./data_simplified.txt"}}
{"page_content": "溧林湖饶州府志在鄱阳县。", "metadata": {"source": "./data_simplified.txt"}}
{"page_content": "官林湖澧阳志在安乡县泰明村。", "metadata": {"source": "./data_simplified.txt"}}
{"page_content": "汀溪湖郡县志在天长县东四十五里。", "metadata": {"source": "./data_simplified.txt"}}
{"page_content": "溪湖处州志在青田县西五十里。一名东湖。", "metadata": {"source": "./data_simplified.txt"}}
{"page_content": "烛溪湖绍兴志在余姚县东北。", "metadata": {"source": "./data_simplified.txt"}}
{"page_content": "明村。汀溪湖郡县志在天长县东四十五里。溪湖处州志在青田县西五十里。一名东湖。烛溪湖绍兴志在余姚县东北一十八里。旧经云。昔人迷夫道。忽有二人执烛夹溪而行。因得路。故名烛溪。一名明塘湖。俗号淡水湖。周一百五十里。深二丈。溉田千余顷。东西各有石闸。其西闸中间易为土门。奔满激旋即废。庆元五年。知县事施宿始优其旧。更凿山骨辟令广。每放湖水势不扼人皆便之。十道志云。湖中有烛传云昔人入山迷惑。昏暗四塞。悲泣山中。忽有双烛照之。与旧经略合。前溪湖兴绍志在余姚县西十七里。周百畒。北有土门。里湖元一统志高有里等十一湖相连。内有一湾名子父湾。接里湖武昌府志在蒲圻县西七十里。碛矶湖武昌府志在武昌县西北四十里。横矶湖九江志在彭泽县西三十里。严坊湖抚州志在宜黄县。张坊湖抚州志在宜黄县。杜墅湖镇江志在丹徒县东南十五里。任屿湖新唐书地理志江南道越州上虞县西北二十七里有任屿湖。宝历二年。令金恭置溉田二百顷。北二百里有黎湖。亦恭所置。汀湖绍兴府上虞县志在县西南四十二里。周三百六十畒。梁墟湖金陵新志在城南二十五里。周十余里溉田二十顷。艾陵湖扬州府志在海门县东北四十里。接渌洋湖。齐高帝建武五年。艾陵湖水立裘塘屯。通海湖云南志", "metadata": {"source": "./data_simplified.txt"}}
{"page_content": "田二十顷。艾陵湖扬州府志在海门县东北四十里。接渌洋湖。齐高帝建武五年。艾陵湖水立裘塘屯。", "metadata": {"source": "./data_simplified.txt"}}
{"page_content": "通海湖云南志略在临安路通海县秀山之北。东西若带之状周围八十里。", "metadata": {"source": "./data_simplified.txt"}}
{"page_content": "唐奥湖温州路志在安仁乡。", "metadata": {"source": "./data_simplified.txt"}}
{"page_content": "沈湖四明志在定海县北一百里溉民田数百顷。", "metadata": {"source": "./data_simplified.txt"}}
{"page_content": "𣲗源湖兴国州志在兴国州城北六十里。", "metadata": {"source": "./data_simplified.txt"}}
{"page_content": "兑坪湖抚州府志在崇仁县。", "metadata": {"source": "./data_simplified.txt"}}
{"page_content": "泗洲湖长沙府志在湘阴县。", "metadata": {"source": "./data_simplified.txt"}}
{"page_content": "灵岩湖永嘉谱在平阳县西郷。", "metadata": {"source": "./data_simplified.txt"}}
{"page_content": "国湖辽史地理志在庆州西二十里。", "metadata": {"source": "./data_simplified.txt"}}
{"page_content": "冨都湖四明志在定海县东北八十里。旧名万金湖。周广三十里。今皆为田。潴水之所狭甚。而泉涌其间。旱车辐凑未少减。", "metadata": {"source": "./data_simplified.txt"}}
{"page_content": "臧墅湖绍兴志在余姚县西三十里。周四里。", "metadata": {"source": "./data_simplified.txt"}}
{"page_content": "宋坡湖上虞县志旧名宋村湖在县西三十里。周廻四十四里。", "metadata": {"source": "./data_simplified.txt"}}
{"page_content": "必浦湖绍兴志在诸暨县北七十里。周四十里。俗讹为秘浦。其傍横港曲湾以百数。多采捕者。", "metadata": {"source": "./data_simplified.txt"}}
{"page_content": "隐岭湖上虞县志在县西北二十五里。周二百畒。", "metadata": {"source": "./data_simplified.txt"}}
{"page_content": "焦砖湖武陵图经在武陵县东南。", "metadata": {"source": "./data_simplified.txt"}}
{"page_content": "津湖饶州府志在城中央。又号市心三湖。湖中有石桥二。东为大龙桥。乃南北通衢。桥上有海会合。西为小龙桥。亦要路。郡城诸水会于此湖。由德化桥出城入鄱江。", "metadata": {"source": "./data_simplified.txt"}}
{"page_content": "游源湖饶州志在余干县。", "metadata": {"source": "./data_simplified.txt"}}
{"page_content": "背峰湖酸土湖温乡湖", "metadata": {"source": "./data_simplified.txt"}}
{"page_content": "连杜湖饶州府志俱在鄱阳县。断堤湖澧阳志在澧州安乡县东。沃壤湖淮安府志在海州去东海城七十里。东西长三里。剑川湖云南志在鹤庆府剑川县西北七十里。易罗君山顶有一泉池寛半畒。下注成剑川湖。距县之东周数十里。湖水绕流罗鲁城。南出大理府赵州境。簳渚湖古罗志在湘阴县北四十里。源湖抚州府志在宜黄县。泥沟湖凤阳府图志在灵壁县。坊市湖饶州府鄱阳志在鄱阳县。径漂湖饶州府志在余干县。社湖扬州志去城三十里。东至鹅儿口。西至朱湖。南至塘下湖。北至石臼湖。", "metadata": {"source": "./data_simplified.txt"}}
{"page_content": "社有明珠。崔伯易有赋云。其始在天长湖中。转至高隐见不常。令人亦或见之。则满湖如昼。而光熖类火炬。不可正视。然不徒见有大喜。必大灾异。孙莘老家于湖。隂夜读书。觉䆫明如昼。循湖求之。见珠于湖中。是年莘老登第。黄鲁直学士。莘老婿也。以诗遗莘老云。社湖中有明月。淮南草木俱光辉。或云建炎中见竟夜。继而贼犯郡。杀人如麻。亦时见新开湖。盖神物转徙不常故也。", "metadata": {"source": "./data_simplified.txt"}}
{"page_content": "舆地纪胜几诗。杜湖路。诗筒得报囬。旧时云液酒。新岁雨肥梅。", "metadata": {"source": "./data_simplified.txt"}}
{"page_content": "沈氏三先生集青天无云。白水平无波。拖舟镜中行。柰此清绝何。我行不自亟。三日才百里。卷卷何所感。似泛吴江水。湖水清无际。清极不可触。吾缨初自洁安濯吾足。", "metadata": {"source": "./data_simplified.txt"}}
{"page_content": "元周权此山先生集亟。三日才百里。卷卷何所感。似泛吴江水。湖水清无际。清极不可触。吾缨初自洁安濯吾足。元周权此山先生集社湖冻合。舟胶不行。借陈彦谦韵。天风吹涛揽汁。崩腾一夜坚如石。白银色界曙光寒。失却玻璃碧。篙师竞击声礌硍。千搥撼动人室。孤篷正似莲叶舟。安得乘风从太乙。", "metadata": {"source": "./data_simplified.txt"}}
{"page_content": "社湖  碧天如幕沉云影。飞廉不怒银涛静。骊龙正贝宫寒。一镜光凝青黛冷。数声笛来何处。白鸟双双忽飞度。夜深明月生孤篷。人在广寒卧风露。清绝  女坟湖苏州吴县志在县西北六里。吴地记云。吴王女取土成湖。又郡国志云。三女坟在郭西。云阖庐食蒸鱼甞半而与女。女怒。自杀。阖庐痛之。葬于国西阊门外。文石为椁。金鼎玉杯。银珠襦。悉以送女。又记云。湛卢之劔。夜飞楚。又云以水绕坟。因名女坟湖。又云女时。有白鹤舞于吴市。因入羡门悉化为犬。苏州府志唐皮日休诗  万贵千奢已寂寥。可怜幽坟为谁娇。须知寒重相思骨。直在芙蓉帐下消。  陆龟蒙诗同前水平波遶囬塘。鹤殉人沉万古伤。应是离双不得。至今沙上少鸳鸯。江湖续集汶阳周弼伯弜诗", "metadata": {"source": "./data_simplified.txt"}}
{"page_content": "陆龟蒙诗\n同前水平波遶囬塘。鹤殉人沉万古伤。应是离双不得。至今沙上少鸳鸯。", "metadata": {"source": "./data_simplified.txt"}}
{"page_content": "江湖续集\n汶阳周弼伯弜诗\n石龟无语对东风。海鹤迷晓市中。三十六鳞朝夜月。玉人在水晶宫。", "metadata": {"source": "./data_simplified.txt"}}
{"page_content": "公界湖\n郡县志\n在江陵府潜江县。士丘湖\n凤阳图志\n宿迁县旧传有一士死。作存。去县治东三里。南北长十里阔一里。故名曰士丘湖。", "metadata": {"source": "./data_simplified.txt"}}
{"page_content": "官鄣湖\n舆地纪胜元和志云。\n在海阳县东南二十里。出名龟以卜。胜于含龟也。", "metadata": {"source": "./data_simplified.txt"}}
{"page_content": "官港湖\n沔阳州志\n在州之南五十里。", "metadata": {"source": "./data_simplified.txt"}}
{"page_content": "儒堂湖\n饶州府志\n在鄱阳县。", "metadata": {"source": "./data_simplified.txt"}}
{"page_content": "眉地湖\n绍兴志\n在诸暨县西北七十里。", "metadata": {"source": "./data_simplified.txt"}}
{"page_content": "江乗湖\n句容志\n在县西北六十里。计一百八十畒。以江乗县而名。", "metadata": {"source": "./data_simplified.txt"}}
{"page_content": "江宁湖\n金陵志\n在城东南曰娄湖。去城十五里。周十里灌田二十顷。水入舰澳。舆地志云。娄湖苑吴张昭创。有湖以溉田。宋时筑为苑。张昭封娄侯。故谓娄湖。", "metadata": {"source": "./data_simplified.txt"}}
{"page_content": "白社\n去城二十五里。周十里。溉田十顷。", "metadata": {"source": "./data_simplified.txt"}}
{"page_content": "潭明湖\n常德府志\n在龙阳县西南。", "metadata": {"source": "./data_simplified.txt"}}
{"page_content": "塘漂湖\n饶州府志\n在鄱阳县。", "metadata": {"source": "./data_simplified.txt"}}
{"page_content": "水涝湖\n凤阳府志\n在定远县东四十里。", "metadata": {"source": "./data_simplified.txt"}}
{"page_content": "沙涨湖沙阳湖饶州府志俱在鄱阳县。海雾湖南昌府志在奉化县东二十里。海阳湖郡县志在连州桂阳县东北二里。唐大暦初。道州剌史元结到此。雅好山水修创林洞。通小舟游泛。剌史刘禹锡重修。禹锡赋海阳湖十。湟川志元水部所作。旧连接通天庆观后宫墙外。转入邓剌史庙前抵北湖。俗呼为北海塘。子城上元有海阳楼。熙宁间。运使许彦先赋云。昔年看海阳图。巧状湖山见诬。今日登临真可爱。图翻觉少工夫。", "metadata": {"source": "./data_simplified.txt"}}
{"page_content": "天井湖凤阳府图经志在虹县东北二里孝感乡。南丰县志在县西南二十里。众山环簇。一山最高而顶平。顶有天池。圆阔十畒。中不知其深。傍可六七尺。其水蓝碧。野凫㶉逰其间。水稍浅则旱。溢则雨。泽多里人以卜水旱。古有谣曰。湖水浅。今年旱。水满湖。苗不枯。一在和蜀镇。距龙泉县百里。一在上杭县南胜运乡。阔五十余丈。旧传谓莫测深浅。渔者辟易。一日水忽涸。于十五里外涌出。后春盈秋涸为常。文献通考齐高帝建元元年。荆州天井湖出绵。人用与常绵不异。舆地纪胜在光州。即固始县故生池也。", "metadata": {"source": "./data_simplified.txt"}}
{"page_content": "风渚湖吴兴志在县东南一十七里。一名巽渚。一名封渚。一名九里湖。一名下渚湖。余英志云。以防风氏得名。故名风渚。在封禺之雨间。故曰封渚。在东南隅。故曰巽渚。其广九里。故曰九里湖。湖左有上。以防风氏得名。故名风渚。在封禺之雨间。故曰封渚。在东南隅。故曰巽渚。其广九里。故曰九里湖。湖左有上渚。故曰下渚。统记云封溪者。前代禁采捕也。旧编载九里渚云。亦号鄱阳汀。按图经诸书别出鄱阳汀。不当合为一。湖中多生菱及莼。甚肥冝。", "metadata": {"source": "./data_simplified.txt"}}
{"page_content": "县令毛滂逰下渚湖。诗有春渚连天阔。春风夹岸香。飞花渡水急。柳向人长。逺岫分苍。波寄渺茫之句。", "metadata": {"source": "./data_simplified.txt"}}
{"page_content": "渚旁土粘埴。陶户皆居之。浙右陶噐。多出于此。", "metadata": {"source": "./data_simplified.txt"}}
{"page_content": "月池湖长沙府志在长沙县。河桥湖抚州府志在冝黄县。败桥湖武昌府志在郡西十三里。周十里。春涨冬涸。世传吴王于此造桥以便逰。桥败。因名今濵湖有棠梨枫香径。盖吴苑囿也。桥头湖饶州府志在鄱阳县冝黄。头潭湖郡县志荆州府枝口。头湖抚州府志在临川县。岑头湖郡县志在荆州府枝江县。港口湖郡县志在青阳县北三十里。海口湖兴国州志在兴国州城东六十里。溪口湖临海志在县东南一百三十五里。源出碧瀛溪。塘尾湖抚州府志在临川县。源湖抚州府志在冝黄县。塘下湖杨州志去城三十里。东南至塘下村。西至新安村。并陆路至天长县。北至社湖。塘下湘西得平陆各城连延而南。其西河东甚狭。南野绍兴四年挞屯兵于此。地约二十畒。今犹名打毬场。筑路自湖而南至土山。今犹名畨人路。坪上湖元一志在抚南野绍兴四年挞屯兵于此。地约二十畒。今犹名打毬场。筑路自湖而南至土山。今犹名畨人路。坪上湖元一志在抚州府冝黄县。山下湖饶州府志在余干鄱阳二县。西湖元一志在当涂县东南三十里。湖周阔七十里旧名梭子圩。后废为湖。东南接黄池镇河六十里。江西湖绍兴志在诸暨县北四十里。水西湖抚州府志在宜黄县。城北湖安陆州志在安陆州北五里。港北湖郡县志在青阳县北二十五里。杨柳湖长沙府志在长沙县。棠梨湖饶州府志在鄱阳县。", "metadata": {"source": "./data_simplified.txt"}}
{"page_content": "元董嗣杲山集甘棠湖上书见。西城转地有湖光。矮矮荆榛出土冈。爼豆零星传野哭。舳联络急防。夹壕扬栁犹秋色。贴屋桃花自晚粧。芳草不除生意在。此名谁命谩华堂。与余明逺同步棠湖上。遣时思宕。逢景爱追随。剧饮休留意。闲愁肯上眉。柔风穿野峤。暖霭截山陂。渔唱添孤逈。重添短笛吹。", "metadata": {"source": "./data_simplified.txt"}}
{"page_content": "芝兰湖锦绣万花谷畨禺北有芝兰湖。并注西海。芳兰湖九江府志在本府。赵兰湖绍兴府志在余姚县西南二十七里。周百五十畒。北有土门。甘棠湖舆地纪胜在德化县南三十步。按唐书地理志。长庆二年春。剌史李渤筑堤。长七百步以利行旅。而为此湖。张洪靖思而美之。故名甘棠。李翱为铭又云。去城南一百五十步。世传唐李渤为郡守时。有遗爱及于民。后去官。人怀其德。目其湖曰李渤。", "metadata": {"source": "./data_simplified.txt"}}
{"page_content": "棠。李翱为铭又云。去城南一百五十步。世传唐李渤为郡守时。有遗爱及于民。后去官。人怀其德。目其湖曰李渤甘棠湖上有桥名曰。思贤桥。宋苏颂公集为湖始何人。人贤物亦乆。所以甘棠名。百年犹不朽。", "metadata": {"source": "./data_simplified.txt"}}
{"page_content": "国朝张孟循诗集\n\n甘棠湖。\n浅有蒲葭深有鱼。\n湓城西南地湿。\n大江泄行潦入。\n唐时筑堤李太守。\n驾以桥梁树之栁。\n七百余年世变多。\n湖云湖水如旧。\n茶船箫皷艳阳天。\n徃事依稀夕照。\n骨莓苔风雨夜。\n沉汉重泉下。\n我来九月湖水清。\n十月水落湖中行。\n明年张川江起。\n湖岸又添波弥弥。\n见湖涸。\n见湖盈。\n几人华发暗中生。", "metadata": {"source": "./data_simplified.txt"}}
{"page_content": "芙蓉湖江阴志\n\n在州东北兴道郷。宇记云。上湖一名芙蓉湖。亦谓之无锡湖。占晋陵江阴无锡三县界。去常州五十九里。东西四十五里。南北四十里。深五尺。东为五水。昆陵志云。芙蓉湖。在县东五十五里。南北八十里。南入无锡县。北入江阴军。东南入平江府。北入扬子江。吴地记云。无锡湖。万五千三百顷。为晋陵上湖。又云无锡湖通长洲。多鱼而甚清。徐州记云。横山北曰上湖。南曰芙蓉湖。陆羽惠山记云。惠山东北九里有上湖。一名射贵湖。一名关蓉湖。其湖南控长洲。东洞江阴。北掩晋陵。苍苍渺渺。迫于轩户。故惠山有望湖阁。盖自山下百余里。极目荷花不断。以为江南烟水之胜。", "metadata": {"source": "./data_simplified.txt"}}
{"page_content": "于是皮日休买舟。与陆龟蒙。及毘陵居士不琢。共为烟水之乐。时乘短舫。载一酒。由五迳入震泽。穿松陵抵杭越。号其舟曰。五舟。南徐记云。芙蓉湖。晋张阖基其中。泄湖水令入五。注于臣区。欲以为田。盛冬著松陵抵杭越。号其舟曰。五舟。南徐记云。芙蓉湖。晋张阖基其中。泄湖水令入五。注于臣区。欲以为田。盛冬著赭衣。令百姓土。值天寒疑沍。施功不成而罢。至宋居民因其旧迹。隄岸堰水塞湖为田。今悉南东其畒。湖之经界漫不可考。", "metadata": {"source": "./data_simplified.txt"}}
{"page_content": "独兴道郷。麻塘桥。至今有湖。东湖西之穪。亦皆良田无复痕迹。以诸家传记所载考之。则芙蓉湖。占平江常州江阴凢三郡。自无锡推之。其南当与延祥郷。鹅肫荡接。为控长州之境。东入兴道郷。麻塘港。以北为洞江阴之界。北出兴道郷。越欧渎。为掩晋陵之域。其西则五水。从东流入于湖。如此。则南北不下七八十里。东西亦四五十里。始合传记所载。独徐州记称横山北曰上湖。南曰芙蓉湖。按今南横山。在州西南开化郷。去惠山不下十里。北横山。在州西北开元郷。去惠山亦十五里。两山相望皆在运河之西。临太湖。而惠山记称东北九里有上湖。若在横山之北。不应与惠山逺近不伦。始辩其说合诸家传记之载。并著徐州记之失。好事者或可因是以求古迹。", "metadata": {"source": "./data_simplified.txt"}}
{"page_content": "芙蓉胡县南四十里。宇记云。即射贵湖。一名上湖。又南徐记云。子英于芙蓉湖捕鱼。得赤鲤持归以谷飬。一年化为龙。陆羽记云。南控长洲。东洞江阴。北掩晋陵。周回一万五千三百顷。今号三山湖。咸淳毗陵志芙蓉湖。在东五十五里。南北八十里。南入无锡。北入江隂军。东南入平江府。北入杨子江越绝。及吴地记云。无锡湖万五千三百顷。其千三百顷为晋陵上湖。又云射贵湖。宇记云。东南为五水。南徐记云。横山北曰上湖。南曰芙蓉湖。", "metadata": {"source": "./data_simplified.txt"}}
{"page_content": "李绅诗云。树村烟火㣲。碧波深处鴈初飞。萧条落叶垂杨岸。隔水寥寥闻捣衣。湖面百里一望。皆菰蒲荷芰为江南烟水伟观。", "metadata": {"source": "./data_simplified.txt"}}
{"page_content": "皮日休陆龟蒙。与毗陵不琢。载酒赋诗。由此径泽穿松陵。抵杭越。目其舟曰五。", "metadata": {"source": "./data_simplified.txt"}}
{"page_content": "胡文恭诗云。小湖香艳战芙蓉。碧叶田田拥钓篷。岚气欲飞山隔岸。秋光不定水揺空。", "metadata": {"source": "./data_simplified.txt"}}
{"page_content": "岁湮废。今多成圩。太平御览南徐州记曰。子英常于芙蓉湖捕鱼。得赤鲤持归以飬。一年遂生角翅。鱼云。我来迎汝。子英骑之。即乗风雨腾而上天。故列仙。传云。每数载来归见妻子。鱼复来迎。如是数十廻而不。芙蓉湖即射贵湖也。又名上湖。", "metadata": {"source": "./data_simplified.txt"}}
{"page_content": "无锡志唐李绅却望无锡芙蓉湖诗  水宽山逺烟风。柳岸荣廻在碧流。清昼不风鴈少。却疑初夣镜湖秋。", "metadata": {"source": "./data_simplified.txt"}}
{"page_content": "水宽山逺烟风。柳岸荣廻在碧流。清昼不风鴈少。却疑初夣镜湖秋。\n\n逐波云来参差逺。背日岚光隠见深。犹似望中连海树。月生湖上是山隂。\n\n旧山认得烟岚近。湖水平铺碧岫间。喜见云泉怅望。自惭山叟不归山。", "metadata": {"source": "./data_simplified.txt"}}
{"page_content": "翠崖幽谷分明处。倦鸟孤云在眼前。倜帐白头为四老。逺随尘土去伊川。", "metadata": {"source": "./data_simplified.txt"}}
{"page_content": "枫树湖长沙府志在湘阴县。志一在余千县。一在鄱阳县。杨树湖饶州府志一在鄱阳县。一在余千县。株木湖抚州府志在临川县。桐木湖绍兴府志在余姚县东北四十里。周八里。故名。湖内有田七百四十五畒。荆木湖澧阳志在澧州安卿县南。花屿湖四明续志旧志作花墅。在县东南一十里。古有塘潴水。宋正元十年[孙9][孙10]。剌史任侗县令房琯劝农修筑。计一十七顷四十余畒。溉田六千余亩。湖中有小墅。春花明媚。多于众山。故名之。湖中筑塘以通往来。故有东西二湖之名。湖多鱼及莼菱。并湖之人资以为利。宋嘉祐[孙11]间。薄成公立筑隄增高以捍之。仍有碶归附。后东皐寺僧首。占十余畒以种蒲莲。大德初[孙12]。宪副家奴宋珎。都省左丞家奴周寿。筑田一十七顷。输粮二百余硕。官为収科。七年[孙13]定海县黄□□与沾利之民。诉于省䑓。八年[孙14]㑹都水使者冯公君辅分涖。坏田复湖。天历闻[孙15]。又结道士李至善。从道教所申于部。事下州县。复占为田。里民死。争诉于分宪。湖得不废。后纪至元五年[孙16]。两浙官田失实。分遣温州路同知扬公到路。李至善等乘时复举邑尹程力。争卒罢其议。", "metadata": {"source": "./data_simplified.txt"}}
{"page_content": "后纪至元五年[孙16]。两浙官田失实。分遣温州路同知扬公到路。李至善等乘时复举邑尹程力。争卒罢其议。后刊石记之曰。古者以沟洫制田。遂人正人之职。疆理之规模。濬治之深广。国经野制度详备。其于水利盖惓惓焉。西门豹为邺令。凿渠通水灌田。史起复洪漳水沃邺。遂致河内之富。班孟坚赋西都。称郑白渠之沃。闻中恃时之盛强。前者作之。后者继之。诚民政之先务。令纵未能继。而忍废之乎。县之东。并山为田。诸山之水奔流汗漫。易致涸竭。必藉潴蓄以备灌溉。唐剌史任侗县令房琯。始凿花屿兴东西二湖。以蓄诸山之水。并山之田六千余亩。遂无早潦之虞。柰何豪右奸民夺湖为田。睥睨者众。因循失治。湖见废弛。宋嘉祐间。县主簿成公立察知其故。高其捍防。时加省视。迨其去也。乃叙建湖之始末。有关于田之利害。勒之于石使有考为。版围既入国朝。道事渐见湮没。东皐寺僧首谋佃占。始则割十余亩以种蒲莲。大德初元。遂有豪贵华田一十七顷。输粮二百余石。里民誓以死。争诉于省䑓。事未竟。㑹冯公君辅来为都水。使者。分莅东浙。公端毅正直。不避豪贵。按图考课。即日坏田。除其粮。囚其人。遂复为湖。民至今德之。然豪右之心。未始己也。天历初。乃有黄冠李至善者从道教所申闻省", "metadata": {"source": "./data_simplified.txt"}}
{"page_content": "除其粮。囚其人。遂复为湖。民至今德之。然豪右之心。未始己也。", "metadata": {"source": "./data_simplified.txt"}}
{"page_content": "天历初。乃有黄冠李至善者从道教所申闻省部。事下州县。奸民秉时群集徒党。破隄决水以为平畴。里民群诉于有司。适分宪按治。深究民瘼。得不废。", "metadata": {"source": "./data_simplified.txt"}}
{"page_content": "后至元之五年。言者以两浙官由失实。分遣使者诣诸那按核永嘉通守杨公来按庆元。予以职事备驱策于下。黄冠秉时厚赂上下。废湖之议已定。史以成牍来署。予职在牧民。忍夺民利以助豪右乎。拒不与署。乃以废湖之害白于杨公。公仁厚爱民。闻义勇为。遂诘责群史。亟易共议。豪右奸谋。因得以寝。", "metadata": {"source": "./data_simplified.txt"}}
{"page_content": "公之季父。尝以宣慰治鄞。甘棠之爱至今具存。丛祠梵户。尸而祝之。再世相望。有德于民。邑士臧实夫。一日与里民陆贯之等。翕然来言曰。民既德公。石纪续可无记乎。愿须文以诏来者。因谓之曰。若等之德。杨公以永无穷者。故非文不足以诏来世。", "metadata": {"source": "./data_simplified.txt"}}
{"page_content": "予以腐儒衰老。治县一无善政。是湖之不能废。因扬公以逸其责。予将自诏之不暇。况敢诏于后人哉。继自今湖水洋洋。鱼鼈藻荇。㳺泳畅茂其中。湖下之田岁获全穰。可不知所自乎。故不敢以鄙陋辤。乃摭前代近世复湖之数君子。皆牵联而书。后之来者能以数君子与扬公之心为心。不为势利所夺。则豪右之睥睨可息矣。湖固不足与邺下关中之渠比。然书。后之来者能以数君子与扬公之心为心。不为势利所夺。则豪右之睥睨可息矣。湖固不足与邺下关中之渠比。然数君子与扬公之功。视西史郑白则又有难者在焉。众皆曰。然。遂书以。遗之。使归镵诸石。至元五年八月日记。", "metadata": {"source": "./data_simplified.txt"}}
{"page_content": "花墅湖[孙17]慈溪县志在县东南一十里。古有小塘潴水。唐正元十年。剌史任侗劝民修筑。灌溉田畴小墅。春花明媚多于众山。故名。湖多鱼及莼菱。并湖之人资以为利。", "metadata": {"source": "./data_simplified.txt"}}
{"page_content": "花様湖饶州府志在鄱阳县。", "metadata": {"source": "./data_simplified.txt"}}
{"page_content": "栎子湖澧阳志在澧州安乡县西。", "metadata": {"source": "./data_simplified.txt"}}
{"page_content": "𣐤子湖饶州府志在番阳县。", "metadata": {"source": "./data_simplified.txt"}}
{"page_content": "莲子湖酉阳杂祖歴城北二里有莲子湖。周还二十里。湖中多莲花。红缘。问明。乍疑濯锦。又渔舡掩映。䜹布。远望之者若蛛网浮杯也。魏袁翻曾。在湖醼集。参军张伯瑜咨公。言向为血𡙡。频不能就。公曰。取洛水必成也。遂如公语果成。时淸河王怪而异焉。乃咨公未审何义得尔。公曰可思湖。目淸河笑而然之。王实未。解。㘴散。语主簿房叔道曰。湖目之事。吾实未晓。叔道对曰。藕能散血。湖目莲子故令公思淸河。叹曰。人不读书。其犹夜行。二毛之叟。不如白面书生。", "metadata": {"source": "./data_simplified.txt"}}
{"page_content": "竹子湖安庆府志在桐城县县东一百二十里。与白荡湖合流、自源子港以入于大江。", "metadata": {"source": "./data_simplified.txt"}}
{"page_content": "笋子湖饶州府志在番阳县。", "metadata": {"source": "./data_simplified.txt"}}
{"page_content": "松阳湖岳州志在岳州临湘县西南三十里。一在余姚县东南合流、自源子港以入于大江。", "metadata": {"source": "./data_simplified.txt"}}
{"page_content": "笋子湖饶州府志在番阳县。", "metadata": {"source": "./data_simplified.txt"}}
{"page_content": "松阳湖岳州志在岳州临湘县西南三十里。一在余姚县东南一十五里。周九十亩东有土门。", "metadata": {"source": "./data_simplified.txt"}}
{"page_content": "蒲阳湖绍兴府志在余姚县西南二十五里。周十二里北有土门。", "metadata": {"source": "./data_simplified.txt"}}
{"page_content": "木漉湖澧阳志在安乡县泰明村。", "metadata": {"source": "./data_simplified.txt"}}
{"page_content": "木陈湖绍兴府志在诸暨县北三十里。", "metadata": {"source": "./data_simplified.txt"}}
{"page_content": "杨液湖郡县志在饶州府余千县。", "metadata": {"source": "./data_simplified.txt"}}
{"page_content": "杨片湖云南志在姚安府姚州西二十里流入东溪。", "metadata": {"source": "./data_simplified.txt"}}
{"page_content": "杨名湖沔阳州志在州之东二百七十里。", "metadata": {"source": "./data_simplified.txt"}}
{"page_content": "桐下湖会稽前志在余姚县东一十一里。周十五里西北有土门。", "metadata": {"source": "./data_simplified.txt"}}
{"page_content": "枫贵湖长沙府志在湘阴县。", "metadata": {"source": "./data_simplified.txt"}}
{"page_content": "瓜历湖绍兴志在萧山县东二十五里。周五里。旧号临江湖。溉田二十顷。", "metadata": {"source": "./data_simplified.txt"}}
{"page_content": "草夹湖长沙府志在湘阴县。", "metadata": {"source": "./data_simplified.txt"}}
{"page_content": "草头湖饶州府志在鄱阳县。", "metadata": {"source": "./data_simplified.txt"}}
{"page_content": "李硬湖饶州府志在鄱阳县。", "metadata": {"source": "./data_simplified.txt"}}
{"page_content": "叶泽湖苏州府志在吴江谢里东南。", "metadata": {"source": "./data_simplified.txt"}}
{"page_content": "麻溢湖礼阳志在礼州安卿县东。", "metadata": {"source": "./data_simplified.txt"}}
{"page_content": "松林湖长沙府志在长沙县。", "metadata": {"source": "./data_simplified.txt"}}
{"page_content": "松溪湖金华府东阳志在金华府东阳县在德日乡。", "metadata": {"source": "./data_simplified.txt"}}
{"page_content": "竹篾湖绍兴志在诸暨县北二十里。", "metadata": {"source": "./data_simplified.txt"}}
{"page_content": "竹浦湖郡县志在盐官县东北六十里。", "metadata": {"source": "./data_simplified.txt"}}
{"page_content": "竹桥湖绍兴志在诸暨县西北十里。", "metadata": {"source": "./data_simplified.txt"}}
{"page_content": "竹纂湖郡县志在荆州府枝江县。", "metadata": {"source": "./data_simplified.txt"}}
{"page_content": "梅澥湖武昌府志在嘉鱼县西南三里。", "metadata": {"source": "./data_simplified.txt"}}
{"page_content": "梅查湖饶州府志在鄱阳县。", "metadata": {"source": "./data_simplified.txt"}}
{"page_content": "梅澳湖绍兴志在余姚县东北一十八里。东即独溪湖。此其澳曲也。旧经云。昔有梅树。吴时采为苏台梁。湖侧犹多梅木。俗传水底梅梁根也。今巨木湛卧湖心。", "metadata": {"source": "./data_simplified.txt"}}
{"page_content": "溪湖。此其澳曲也。旧经云。昔有梅树。吴时采为苏台梁。湖侧犹多梅木。俗传水底梅梁根也。今巨木湛卧湖心。虽旱不涸不露。秋八月或月声如鼋吼。震彻数里。土人谓之湖谣。十道志。呉起建邺宫。使匠人伐材。住明塘谿口梅下。俄见树长堪为梁。伐材还都。梁已足更别无用。梁一夜飞还。土人异之。号曰梅君。此材今在溪中。水旱则自浮沉。一云用为禹庙梁是也。旧经云。梁时修庙。虽欠一梁。忽风雨漂一木至。乃梅梁也。今梅梁以二铁系之楹间。相传此物歳久。持为神异。", "metadata": {"source": "./data_simplified.txt"}}
{"page_content": "梅洲湖抚州府志在临川县。桑墟湖元一统志安府志在朐山县西南九十里。与沐阳县分界。上通沐河。下通入海。淮安府志海州去州城九十里。向因银山埧𡉏决。因而湖水遂倾于海。止有中洪一道阔一十五歩。桑台湖汉阳县志去县西北五十里。荆台湖澧阳志在澧州安乡县西。茆台湖郡县志江陵府潜江县。枫林湖长沙府志在湘阴县。柘江湖县郡志湖在九江府。栎山湖长沙府志在湘阴县。茭塘湖绍兴志在山阴县西五十五里。新安卿以塘湖多茭葑。故名。莲塘湖绍兴志在诸暨县南十五里。莲花湖武陵图经在武陵县东南。蒲潭湖武昌府志在嘉鱼县西南八十五里。蒲圻湖太平寰宇记在嘉鱼县东北。㳂流去州三百里。在蒲圻县西北一百五里。旧云多生蒲草。", "metadata": {"source": "./data_simplified.txt"}}
{"page_content": "鱼县西南八十五里。蒲圻湖太平寰宇记在嘉鱼县东北。㳂流去州三百里。在蒲圻县西北一百五里。旧云多生蒲草。吴大帝初置蒲圻县在北湖侧。故以为名。属鲇渎镇", "metadata": {"source": "./data_simplified.txt"}}
{"page_content": "又按郦道元水经注陆水入江东迳蒲𡾞洲山北。亦曰擎州。又曰南州。洲头即蒲圻县治。", "metadata": {"source": "./data_simplified.txt"}}
{"page_content": "菱溪湖饶州府志在鄱阳县。菱禽湖武陵图经在武陵县西。芹沟湖武陵图经在武陵县东二十里。北五里流入于河东西相距二里。南北三里。湖西有芹沟寺。", "metadata": {"source": "./data_simplified.txt"}}
{"page_content": "葛墩湖安庆府志在青阳县北二十里。茨场湖长安府志在湘阴县。叶镜湖云南志在大理府云南县北三十里。湖中有石如镜。故名。", "metadata": {"source": "./data_simplified.txt"}}
{"page_content": "芦洑湖安陆州志在安陆州京山县南三百里。接潜江景陵境。皂枥湖绍兴志在上虞县西北一十里。周一十五里。", "metadata": {"source": "./data_simplified.txt"}}
{"page_content": "乌𣐤湖饶州府志在鄱阳县。金茭湖郡县志在长沙府攸县南四十里。冬瓜湖舆地纪胜在嘉兴兴府东南二里。", "metadata": {"source": "./data_simplified.txt"}}
{"page_content": "武菱湖郡县志德安府孝感县在县东南三十里。湖内产菱及茂草。因呼茂菱。茂讹为武。", "metadata": {"source": "./data_simplified.txt"}}
{"page_content": "茶茅湖抚州志在临川县。巴茅湖长沙府志在长沙县。茭草湖抚州志在临川县。莼菜湖郡县志在江都县神仙乡。", "metadata": {"source": "./data_simplified.txt"}}
{"page_content": "枯荆湖武昌府志跨咸宁蒲圻二县境。停莲湖云南志在㑹川府黎溪州南万山之中。有池方十余里。昔有一城曰。罗莫卧城。况于地。楼阁瓦砾。水中犹或见髣髴。池中莲花最盛。故得莲名。", "metadata": {"source": "./data_simplified.txt"}}
{"page_content": "张麻湖绍兴志在诸暨县北十五里。张叶湖饶州府志在余千县。长叶湖饶州府志在鄱阳县。", "metadata": {"source": "./data_simplified.txt"}}
{"page_content": "《张说集校注》《全唐诗》均为“翮”\n《全唐诗》作“浴鸟”\n1.《全唐诗》作《镜湖西岛言事》；2.镜湖别称未见“槛湖”。", "metadata": {"source": "./data_simplified.txt"}}
{"page_content": "《奏禁隔断练湖状》\n刘晏 全唐文卷 三百七十\n《复练塘奏状》\n吕延祯 唐《全唐文 卷0871》\n《练湖碑铭》\n吕延祯 唐《全唐文/卷0871》", "metadata": {"source": "./data_simplified.txt"}}
{"page_content": "[孙9]？宋没有正元的年号\n[孙10R9]下“花墅湖”记：唐正元十年”\n[孙11]宋仁宗（1056-1063）\n[孙12]元成宗（1295-1307）\n[孙13]1303\n[孙14]1304\n[孙15]元文宗（1328-1330）\n[孙16]元惠宗（1335-1340）\n[孙17]花墅湖县东南一十里古有小塘潴水唐正元十年刺史任侗劝民修筑灌溉田畴中有小墅春花明媚多于众山故名湖多鱼及莼菱并湖之人资以为利", "metadata": {"source": "./data_simplified.txt"}}
